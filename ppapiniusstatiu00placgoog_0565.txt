rmmos mn. xm ” . Ῐ265

Hoc soror, aut saevos mediae veniemus in ignes?
Vix ea, quum subitus campos tremor altaque tecta
Inpulit, adiuvitque rogi discordis hiatus
Et vigilum turbata quies, quibus ipse malorum . ,
Fingebat simulacra sopor; ‚ruit ilicet, omnem 450
, Prospectum lustrans armata indagine miles.
Illos instantes senior timet unus3 at ipsae
Ante rogum, saevique palam sprevisse Creontis
Imperia et furtum claro plangore fatentur 1
Securae, quippe omne vident fluxisse cadaver. 45⁵
Ambigitur saeva de morte, animosaque leti
Spes turin haec fratris rapuisse, baec coniugis artus
Contendunt vicibusque probant. ‘Ego corpus, ego ignes,
Me pietas, me duxit amor: deposcere saeva
Supplicia et dextras iuvat insertare catenis. 460
Nusquam illa alternis modo quae reverentia verbis,
Iram odiumque putes: tantus discordat utrimque
Clamor, et ad regem, qui deprendere, trahuntur.
At procul Actaeis dextra iam Pallade muris
Iuno Phoroneas inducit praevia matres 465
Attonitas, non ipsa minus , coetumque gementem
Conciliat populis et flentibus addit honorem.
Ipsa manu ramosque oleae, vittasque precantes
Tradit, et obtenta submittere lumina palla
Et praeferre docet vacuas sine manibus urnas. 470
Omnis et Actaeis effusa penatibus aetas
Tecta viasque replent; unde hoc examen? et una
Tot miserae? necdum causas novere malorum,
Iamque gemunt. Dea conciliis se miscet utrisque
Cuncta docens, qna gente satae, quae funera plangant 4⁷5
Quidve petant; variis nec non affatibus ipsae
Ogygias leges inmansuetumque Creonta
Multum et ubique fremunt. Geticae nou plura queruntur
Hospitibus tectis trunco sermone volucres,
Quum duplices thalamos et iniquum Terea clamant. 480
Urbe fuit media nulli concessa potentum
Ara deum, mitis posuit Clementia sedem,
Et miseri fecere sacram sine supplice numquam

 

