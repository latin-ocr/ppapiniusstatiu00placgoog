200 P. namn sum

Orba cohors; praebent obnixi pectora ferro,
Idem ardor rabidis externum haurire cruorem
Ac fudisse suum, nee se vestigia mutant.
Stat cuneo defixa acieS, hostique cruento

Dant animas, et terga negant, quum lapsa per auras

Vertice Dircaei velox Latonia montis

Adstitit; agnoscunt colles, notamque tremiscit

Silva deam, saevis ubi quondam exerta sagittis

Foecundam lasso Nioben consumpserat arcu.
Illum acies inter medias iam caede superbum

Nescius armorum et primas tunc passus habenas ·

Venator raptabat equus, quem discolor ambit
Tigris et auratis adverberat unguibus armos.
Colla sedent nodis et castigata iubarum
Liber-tae, nemorisque notae sub pectore primo
Iactantur niveo lunata monilia dente.

Ipse bis Oebalio saturatam murice pallam
Lucentesque auro tunicas -—- hoc neverat unum
Mater opus —- tenui collectus in ilia vinclo
Cornipedis laevo clipeum demiserat armo,

Ense gravis nimio; tereti iuvat aurea morsu
Fibula pendentes circum latera aspera cinctus;
VagInaeque sonum tremulumque audire pharetrae
Murmur et a cono missas in terga catenaS,
Interdum cristas hilaris iactare comantes,

Et pictum gemmis galeae iubam ast ubi pugna
Cassis anhela calet, resoluto vertice nudus
Exoritur; tunc dulce comae radiisque micantes
Dulce nitent visus et, quas dolet ipse morari,
Nondum mutatae rosea lanugine malae.

Nec formae sihi· laude placet multumque severis
Asperat ora minis, sed frontis servat honorem
Ira decens; dat sponte locum Thebana iuventus,
Natorum memores, intentaque tela retorquent,

Sed premit et saevas miserantibus ingerit hastas.

lllum et Sidoniae iuga per Theumesia nymphae
Bellantem atque ipso sudore et pulvere gratum
Laudant, et tacito ducunt suspiria voto.'

675

680

 

690

695

700

705

710

