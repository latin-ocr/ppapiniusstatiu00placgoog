mennos Lm. 11. 31

Laius et notos cunctatur inire penates.
Ut vero excelsis suamet iuga nixa columnis
Vidit et infectos etiamnum sanguine currus,
Paene retro turbatus abit; nec summa Tonantis
Iussa, nec Arcadiae retinent spiramina virgae. 70
Et tunc forte dies noto signata Tonantis .
Fulmine‚ praerupti quum te, tener Evie‚ partus - ·
Transmisere patri. Tyriis ea causa colonis
Insomnem ludo certatim educere noctem
Suaserat3 effusi passim per tecta, per agros, · 75
Serta inter vacuosque mero crateras anhelum
Proflabant sub luce deum3 tum plurima buxus
Aeraque taurinos sonitu vincentia pulsus.
Ipse etiam gaudens nemorosa per avia sanas
Inpulerat matres Baccho meliore Cithaeron. 8'0
Qualia per Rhodopen rabido convivia coetu
Bistones, aut mediae ponunt convallibus Ossae.
Illis semianimum pecus excussaeque leonum
Ore dapes, et lacte novo domuisse cruorem ⁴ «
Luxus: at Ogygii si quando afflavit Iacchi 85
Saevus odor, tunc saxa manu, tunc pocula pulchrum
Spargere et inmerito sociorum sanguine fuso
Instaurare diem festasque reponere mensas.
Nox ea, quum tacita volucer Cyllenius aura
Regis Echionii stratis allapsus, ubi ingens · 90
Fuderat Assyriis exstructa tapetibus alto
Membra toro. Pro gnara nihil mortalia fati
Corda sui! capit ille dapes, habet ille soporem.
Tunc senior quae iussus agit, neu falsa videri
Noctis imago queat, longaevi vatis opacos 95
Tiresiae vultus vocemque et vellera nota
Induitur. Mansere comae propexaque mento
Canicies pallorque suus, sed falsa cucurrit
Insula per crines, glaucaeque innexus olivae
vittarum provenit honos; dehinc tangere ramo 100
Pectora et has visus fatorum expromere voces:
‘Non somni tihi tempus iners, qui nocte sub alta
Germani secure iaces, ingentia dudum

