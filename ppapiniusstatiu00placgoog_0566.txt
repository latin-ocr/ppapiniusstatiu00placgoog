266 P. PAPINII sum

Illa novo, nulla damnavit vota repulsa.

Auditi quicumque rogant, noctesque diesque · > 485
Ire datum, et solis numen placare querelis.

Parca superstitio: 'non turea flamma, nec altus

Accipitur sanguis, lacrimis altaria sudant,

Moestarumque super libamina serta comarum

Pendent et vestes mutata sorte relictae. . 490
Mite nemus circa cultuque insigne verendo

vittatae laurus et supplicis arbor olivae.

Nulla autem efligies, nulli commissa metallo

- Forma deae, mentes hahitare³et pectora gaudet.

Semper habet trepidos, semper locus horret egenis 495
Coetibus, ignotae tantum felicibus arae.
Fama est, defensos acie post busta paterni
Numinis Herculeos sedem fundasse nepotes.
Fama minor factis3 ipsos nam credere dignum
Caelicolae, tellus quibus hospita semper Athenae, 600
Ceu leges hominemque novum ritusque sacrorum
Seminaque in vacuas hinc descendentia terras,
Sic sacrasse loeo commune animantibus aegris
Coniugium, unde procul starent iraeque minaeque
Regnaque, et a iustis Fortuna recederet aris. 505
. ‘lam tunc innumerae norant altaria gentes.
Huc victi bellis patriaque e sede fugati,
Regnorumque inopes scelerumque errore nocentes
Conveniunt pacemque rogant; mox hospita sedes
Vicit et Oedipodae furias et funus Olynthi 510
Texit, et a misero matrem submovit Oreste.

Huc vulgo monstrante locum manus anxia Lernae
Deveniunt, cedit miserorum turba priorum.
Vix ibi sedatis requierunt pectora curis,
Ceu patrio super alta grues Aquilone fugatae 515
Quum videre Pharon; tunc aethera latius inplent,
Tunc hilari clangore sonaim iuvat orbe sereno
Contempsisse nives et frigora solvere Nilo.
lamque domos patrias, Scythicae ‘post aspera gentis
Proelia, laurigero subeuntem Thesea curru 520
Laetifici plausus missusque ad sidera vulgi

