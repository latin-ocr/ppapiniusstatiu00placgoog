mammos Lm. vm. 173

Stravit Abanta Pheres, diversaque vulnera flentes
[Guttur Iphis, latus Argus, Abas in fronte cruorem,]
Iphis equeS, pedes ArguS, Abas auriga iacebant.
Inachidae gemini geminos ex sanguine Cadmi
Occultos galeis —·- saeva ignorantia belli -- 450
“Perculerant ferro; sed dum spolia omnia caesis
Eripiunt, videre nefas, et moestus uterque
Respicit ad fratrem pariterque errasse queruntur.
Cultor Ion Pisae, cultorem Daphnea Cyrrhae
Turbatis prostravit equis; hunc laudat ab alto 455
- Iuppiter, hunc tardus frustra miseratur Apollo.
Ingentes Fortuna viros illustrat utrimque
Sanguine in adverso. Danaos Cadmeius Haemon
Sternit agitque furens, sequitur Tyria agmina Tydeus.
Hunc Pallas praesens, illum Tirynthius inplet. 460
Qualiter hiberni summis duo montibus amnes ·
Franguntur geminaque cadunt in plana ruina.
Contendisse putes, uter arva arbustaque tollat
Altius aut superet ponteS. Ecce una receptas
Confudit iam vallis aquas, sibi quisque superbus 465
Ire cupit, pontoque negant descendere mixti.
Ibat fumiferam quatiens Onchestius Idas
Lampada per medios turbabatque agmina Graium,
Igne viam rumpens, magno quem cominus ictu
Tydeos hasta feri discussa casside fixit. 470
Ille ingens in terga iacet, stat fronte superstes
Lancea, collapsae veniunt in tempora flammae.
Prosequitur Tydeus: ‘Saevos ne dixeris Argos,
Igne tuo, Thebane, rogum —- concedimus -—— arde?
Inde velut primo tigris gavisa cruore 475
Per totum cupit ire pecus: sic Aona saxo,
Ense Pholum, Chromin ense, duos Helicaonas hasta
Transigit, Aegeae Veneris quos Maera sacerdos
Ediderat, prohibente dea; vos praeda cruenti
Tydeos; it saevas etiamnum mater ad aras. 480
Nec minus Herculeum contra vagus Haemona ducit
Sanguis, inexpleto rapitur per millia ferro,
Nunc tumidae Calydonis opes, nunc torva Pylenes

