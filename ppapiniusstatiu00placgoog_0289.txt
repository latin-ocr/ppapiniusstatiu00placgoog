THEBAIDOS LIB. Ι.

Haurit iter: pulsat metus undique et undique frater.
Ac velut hiberno deprensus navita ponto,

Cui neque temo piger neque amico sidere monstrat .

Luna vias, medio coeli pelagique tumultu
Stat rationis inops, iam iamque aut saxa malignis
Expectat submersa vadis, aut vertice acuto
spumantes scopulos erectae incurrere prorae.
Talis opaca legens nemorum Cadmeius heros
Accelerat, vasto metuenda umbone ferarum ,
Excutiens stabula, et prono virgulta refringit .
Pectore; dat stimulos animo vis moesta timoris,
Donec ab Inachiis victa caligine tectis
Emicuit lucem devexa in moenia fundens
Larissaeus apex. Illo spe concitus omni
Evolat; hinc celsae Iunonis templa Prosymnae
Laevus habet, hinc Herculeo signata vapore
Lernaei stagna atra vadi, tandemque reclusis
Infertur portis, actutum regia cernit
Vestibula; hic artus imbri ventoque rigentes
Proicit ignotaeque acclinis postibus aulae
Invitat tenues ad dura cubilia somnos,
Rex ibi tranquillae medio de limite vitae
In senium vergens populos Adrastus habebat,
Dives avis et utroque Iovem de sanguine ducens.
Hic sexus melioris inops, sed prole virebat
Feminea, gemino natarum pignore fultus,
Cui Phoebus generos -- monstrum exitiabile dictu!
Mox adaperta fides —- aevo ducente canebat
setigerumque suem et fulvum adventare leonem.
Haec volvens non ipse pater, non docte futuri
Amphiarae vides, etenim vetat auctor Apollo. q
Tantum in corde sedens aegrescit cura parentis.
Ecce autem antiquam fato Calydona relinquens
Olenius Tydeus —- fraterni sanguinis illum
Conscius horror agit -—- eadem sub nocte sopora
Lustra terit, similesque Notos dequestus et imbres,
Infusam tergo glaciem et liquentia nimbis

Ora comasque gerens subit uno tegmine, (τιιίιὲιει,ᾳ

19

370

375

380

390

395

405

