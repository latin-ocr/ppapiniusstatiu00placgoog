‘meumes ΜΒ. 1. 23

· Aggressi, tendunt auratis vincula lychnis.

Hic labor inserto torrere exanguia ferro

Viscera caesarum pecudum, his cumulare canistris
Pel-domitam saxo Cererem. Laetatur Adrastus

Obsequio fervere domum, iamque ipse superbis 525
Fulgebat‘stratis solioque effultus eburno.

Parte alia iuvenes siccati vulnera lymphis
Discumbunt, simul ora notis foedata tuentur
Inque vicem ignoscunt. Tunc rex longaevus Acesten— ,
Natarum haec altrix eadem et fidissima custos 530
Lecta sacrum iustae Veneri occultare pudorem, --·

Imperat acciri tacitaque inmurmurat aure. ι Ι
· Nec mora praeceptis, quum protinus utraque virgo
Arcano egressae thalamo, miserabile visu,
Pallados armisonae pharetrataeque ora Dianae 535
Aequa ferunt, terrore minus. Nova deiude pudori '
Visa virum facies: pariter pallorque ruborque
Purpureas hausere genas, oculique verentes
Ad sanctum rediere patrem. Postquam ordine mensae
Victa fames, signis perfectam auroque nitentem 540
Iasides pateram famulos ex more poposcit,
Qua Danaus libare deis seniorque Phoroneus
Assueti. Tenet haec operum caelata figuras:
Aureus anguicomam praesecto Gorgona collo
Ales habet, iam iamque vagas, ita visus, in auras 545
- Exilit; illa graves oculos languentiaque ora
Paene movet vivoque etiam pallescit in auro.
Hinc Phrygius fulvis venator tollitur alis,
Gargara desidunt surgenti, et Troia recedit,
Stant moesti comites, frustraque sonantia lassant 550
Ora canes umbramque petunt et nubila latrant.

Hanc undante mero fundens vocat ordine cunctos
Coelicolas: Phoebum ante alios, Phoebum omnis ad aras
Laude ciet comitum famulumque, evincta pudica
Fronde, manus, cui festa dies largoque refecti 555
Ture vaporatis lucent altaribus· ignes.

‘For-sitan, o iuvenes, quae sint ea sacra, quibusque
Praecipuum causis Phoebi obtestemur honorem,

