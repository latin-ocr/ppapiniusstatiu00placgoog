P. PAPINII STATII

THEBAIDOS
LIBERXH.

 

N ondum cuncta polo vigil inclinaverat astra
ortua, et instantem cornu tenuiore vide-bat

Luna diem, trepidas ubi iam Tithonia nubes

Δ Discutit ac reduci magnum parat aethera Phoebo.
Agmina iam raris Dircaea penatibus errant,
Noctis questa moras; quamvis tunc otia tandem
Et primus post bella sopor, tamen aegra quietem
Pax fugat, et saevi meminit victoria belli.

Vix primo proferre ‚gradum et munimina valli
Solvere, vix totas reserare audacia portas.
Stant veteres ante ora metus campique vacantis
Horror; ut assiduo iactatis aequore tellus

Prima labat, sic attoniti nil cominus ire
Mirantur fusasque putant assurgere turmas.

Sic ubi prospicuae scandentem limina turris
Idaliae volucres fulvum adspexere draconem,
Intus agunt natos et foeta cubilia vallant
Unguibus inbellesque citant ad proelia pennas;
Mox ruerit licet ille retro, tamen aera nudum
Candida turba timet, tandemque ingressa volatus
Horret et a mediis etiamnum respicit astris.

Itur in exanguem populum bellique iacentis
Relliquia3‚ qua quemque dolor, luctusque cruenti
Exegere duces: hi tela, hi corpora, at illi
Caesorum tantum ora vident alienaque iuxta
Pectora; pars currus deflent viduisque loquuntur,
Hoc solnm quia restat, equis; pars oscula figunt

10

15

25

