'mammos ΜΒ. lx. · 193

Accepit natae gemitus, levat aspera musco

Colla gravemque gelu crinem ceciditque soluta

Pinus adulta manu, dimissaque volvitur urna. 410

Illum per ripas annoso scrupea limo

Ora exertantem silvae fluviique minores

Mirantur: tantus tumido de gurgite surgit,

Spumosum attollens apicem lapsuque sonoro

Pectora caeruleae rivis manantia barbae. - 415

Obvia cognatos gemitus casumque nepotis

Nympharumrdocet una patrem, monstratque cruentum

Auctorem dextramque premit; stetit arduus alto

Amne, manuque genas et nexa virentibus ulvis

Cornua concutiens sic turbidus ore profundo 420

Incipit: ‘Hancne mihi, superum regnator, honorem,

Quod totiens hospesque tuis et conscius actia,

Nec memorare timor, falsa nunc inproba fronte

Cornua, nunc vetitam currus disiungere Phoeben

Dotalesque rogos deceptaque fulmina vidi 425

Praecipuosque alui natorum? an vilis et illis '

Gratia? ad hunc certe repsit Tirynthius amnem,

Hac tibi flagrantem Bromium restinximus unda.

Adspice, quas fluvio caedes, quae funera portem

Continuus telis altoque adopertus acervo. 430

Omne vadum belli series tenet, omnis anhelat

Unda nefas, subterque animae supraque recentes

Errant et geminas iungunt caligine ripas.

Ille ego clamatus sacris ululatibus amnia, '

Qui molles thyrsos Bacchaeaque cornua puro , 435

Fonte lavare feror, stipatus caedibus arctas

ln freta quaero vias; non Strymonos inpia tauto

Stagna cruore natant, -non spumifer altius Hebrus

Gradivo bellante rubet. Nec te 'admouet altrix· -

Unda tuasque manus, iam pridem oblite parentum 440

Liber? an ‘Eous melius pacatur Hydaspes?

At tu, qui'tumidus spoliis et sanguine gaudes

Insontis pueri, nou hoc ex amne potentem

Inachon aut saevas victor revehere Mycenas,

Ni mortalis ego et tibi ductus ab aethere sanguis! 445
s'rA‘rms 11. 13

