- THEBAmos ΜΒ. v11. . 145

Et pietas et laesa fides naturaque et ipsi
Eumenidum mores. Sed tu super urbe moveri
Parce tuaz non hoc statui sub tempore rebus
Occasum Aoniis; veniet suspectior aetas 220
Ultoresque alii: nunc regia Iuno queretur.

His ille auditis mentemque habitumque recepit.
Ut quum sole malo tristique rosaria pallent
Usta Noto, si clara dies Zephyrique refecit
Aura polum, redit omnis honos, emissaque lucent 225 ⁵
Germina, et informes ornat sua gloria virgas.

Nuntius attonitas iamdudum Eteoclis ad aures
Explorata ferens longo docet agmine Graios
Ire duces, nec iam Aoniis procul abfore campis;
Quacumque ingressi, tremere ac miserescere cunctos 230
Thebarum, qui stirpe refert, qui nomine et armis.
Ille metum condens audire exposcit et odit
Narrantem. Hinc dictis socios stimulare suasque
Metiri decernit opes; exciverat omnem
Aoniam Euboeamque et Phocidos arva propinquae 235
Mars: ita dulce Iovi. Longo fugit ordine velox
Tessera; propellunt acies, seseque snb armis
ostentant, subeunt camp0, qui proximus urbi
Damnatus bellis patet expectatque furores.

Nondum hostis circa, trepido tamen agmine matres 240
Conscendunt muros, inde arma nitentia natis
Et formidandos monstrant sub casside patres.

Turre procul sola nondum concessa videri
Antigone populis teneras defenditur atra
Veste genas3 iuxtaque comes, quo Laius ibat ‚245
Armigero; tunc virgo senem regina veretur.
Quae sic orsa prior: ‘Spesne obstatura Pelasgis
Haec vexilla, pater? Pelopis descendere totas
Audimus gentes. Dic, o precor, extera regum
Agmina; nam video, quae noster signa Menoeceus, 250
Quae noster gerat arma Creon, quam celsus ahena
Sphinge per ingentes Homoloidas exeat Haemon?

Sic rudis Antigone, senior cui talia Phorbas:
‘Mille sagittiferos gelidae de colle Tanagrae

s‘rA'rms 11. 10

 

