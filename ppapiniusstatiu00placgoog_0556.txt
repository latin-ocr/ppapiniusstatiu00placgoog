256 . P. mrum sum ι
Dixit, et abreptum comites in tecta ferebant.

Flebilis interea vacuis comitatus ab Argis, ωε
Fama trahit miseras, orbae viduaeque ruebant
Inachides ceu capta manus; sua vulnera cuique,
Par babitus cunctis, deiecti in pectora crines
Accinctique sinus: manant lacera ora cruentis
Unguibus ‚ et molles planctu crevere lacerti. 110
Prima per attonitas nigrae regina catervae
Tristibus inlabens famulis iterumque resurgens
Quaerit inops Argia vias3 non regia cordi,
Non pater, una fides, unum Polynicis amati
Nomen in ore sedet. Dircen infaustaque Cadmi 115
Moenia posthabitis velit incoluisse Mycenis.
Proxima Lernaeo Calydonidas agmine mixtas
Tydeos exequias trahit baud cessura sorori
Deipyle; scelus illa quidem morsusque profanos
Audierat miseranda viri, sed cuncta iacenti 120
Infelix ignoscit amor. Post aspera visu
Ad deflenda tamen digno plangore Nealce
Hippomedonta ciens; vatis mox inpia coniux
Heu vacuos positura rogos, postrema gementum
Agmina Maenaliae ducit comes orba Dianae 125 ¹
Et gravis Evadne; dolet baec queriturque labores
Audacis pueri; magni memor illa mariti
lt torvum lacrimans summisque irascitur astris.
Illas et lucis Hecate speculata Lycaeis 2
Prosequitur gemitu, duplexque ad litus euntes 130 ;
Planxit ab Isthmiaco genetrix Thebana sepulcrm
Noctivagumque gregem, quamvis sibi luget, Eleusin
Flevit et arcanos errantibus extulit ignes.
Ipsa per aversos ducit Saturnia colles
Occultatque vias, ne plebs congressa suorum 135
Ire vetet pereatque ingentis gloria coepti.
Nec non functa ducum refovendi corpora curam
Iris habet, putresque arcanis roribus artus
Ambrosiaeque rigat succis, ut longius obstent
Expectentque rogos, flammas neve ante fatiscant. 140
Squalidus ecce genas et hianti vulnere pallens

 

 

 

