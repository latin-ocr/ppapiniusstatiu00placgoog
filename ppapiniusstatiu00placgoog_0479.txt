THEBMDos mn. vm. 181

Qualis ab· Arcadio rediit Tirynthius antro 750
Captivumque suem clamantibus intulit Argis.

Erigitur Tydeus vultuque occurrit, et amens
Laetitiaque iraque, ut singultantia vidit
Ora trahique oculos seseque agnovit in illo,
Imperat abscisum porgi‚ laevaque receptum 755
Spectat atrox hostile caput gliscitque tepentis
Lumina torva videns et adhuc dubitantia figi.

Infelix contentus erat; plus exigit ultrix
Tisiphone; iamque inflexo Tritonia patre
Venerat et misero decus inmortale ferebat, 760
Atque illum effracti perfusum tabe cerebri
Adspicit et vivo scelerantem sanguine fauces.
Nec comites auferre valent; stetit aspera 'Gorgo
Crinibus emisam, rectique ante ora cerastae
Velavere deam3 fugit aversata iacentem, 765
Nec prius astra subit,· quam mystica lampas, in insons
Elissos multa purgavit lumina lympha.

