'mammos mn. Χῖ. 245

Tisiphone fraudes 'coelestique ocior igne

Adforet increpitans: ‘Quid belli obverteris ausiS,

Numen iners pacique datum? cede, inproba; noster 485
Hic campus nosterque dies; nunc sera nocentes

Defendis Thebas3 ubi tunc, quum bella cieret

Bacchus et armatas furiarent orgia matres?

Aut ubi segnis eraS, dum Martius inpia serpens

Stagna bibit, dum Cadmus arat, dum victa cadit Sphinx, 490
Dum rogat Oedipoden genitor, dum lampade nostra

In thalamos Iocasta venit?' Sic urget, et ultro
vitantem adspectus etiam pudibundaque longe

Ora reducentem premit adstridentibus hydris

Intemptatque faces; deiectam in lumina pallam 495
Diva trahit magnoque fugit questura Tonanti.

Tunc vero accensae stimulis maioribus irae.

Arma placent versaeque volunt spectare cohortes„
Instaurant crudele nefas; rex inpius aptat

Tela et funestae casum prior occupat hastae. 500
Illa viam medium clipei conata per orbem ”¹ ·
Non perfert ictus atque alto vincitur auro.

Tunc exul subit et clare funesta precatur:

ε1)ἰ., quos effosso non inritus ore rogavit

Oedipodes, firmate nefaS, non inproba posco 505
Vota: piabo manus et eodem pectora ferro

Rescindam, dum me moriens hic sceptra tenentem
Linquat et hunc secum portet minor umbra dolorem!
Hasta subit velox equitis femur inter equique

Ilia, letum utrique volens; sed plaga sedentis 510
Laxato vitata genu, tamen inrita voti

Cuspis in obliquis invenit vulnera costis. 3

It praeceps sonipes strictae contemptor habenae
Arvaque sanguineo scribit rutilantia gyro.

Exultat fratris credens hunc esse cruorem. 515
Credit et ipse metu; totis iamque exul habenis

Indulget, caecusque avidos inlidit in aegrum

Cornipedem cursus; miscentur frena manusque

Telaque, et ad terram turbatis gressibus ambo
Praecipitant. Ut nocte rates, quas nubilus Auster 520

