THEBAIDOS mn. vn. 151

Arva sinu, nullique aliis a montibus obstant 445
Despectus: nec longa labor munimina durus

Addidit: ipsa loco mirum natura favebat.

In vallum elatae rupes devexaque fossis

Aequa, et fortuito ductae quater aggere pinnae;

Cetera dant ipsi, donec sol montibus omnis 450

· Erepsit rebusque dedit sopor otia fessis,

Quis queat attonitas dictis ostendere Thebas?
Urbem in conspectu belli suprema parantem
Territat insomnem nox atra diemque minatur.
Discurrunt muris; nil septum horrore sub illo, 455
Nil fidum satis, invalidaeque Amphionis arces,
Rumor ubique aliossspluresque annuntiat hostes,
Maioresque timon spectant tentoria contra
Inachia externosque suis in montibus ignes.
Hi precibus questuque deos, hi Martia tela, 460
Belligerosque hortantur equoS, hi pectora fletu
Gara premunt, miserique rogos et crastina mandant
Funera. Si tenuis demisit lumina somnus,
Bella gerunt; modo lucra morae, modo taedia vitae
Attonitis, lucemque timent lucemque precantur. 465
lt geminum excutiens anguem et bacchatur utrisque
Tisiphone castris; fratrem huic, fratrem ingerit illi,
Aut utrique patrem3 procul ille penatibus imis
Excitus inplorat furias oculosque reposcit.

Iam gelidam Phoeben et caligantia primus 4⁷0
Hauserat astra dies, quum iam tumet igne futuro
Oceanus, lateque novo Titane reclusum
Aequor anhelantum radiis subsidit equorum.

Ecce truces oculos sordentibus obsita cauis

Exanguesque Iocasta genas et brachia planctu 475
Nigra ferens ramumque oleae cum velleris atri

Nexibus, Eumenidum velut antiquissima, portis

Egreditur magna cum maiestate malorum.

Hinc atque hinc natae, melior iam sexus, aniles
Praecipitantem artus et plus quam posset euntem 480
Sustentant; venit ante hostes, et pectore nudo

-Glaustra adversa ferit tremulisque ululatibus orat

