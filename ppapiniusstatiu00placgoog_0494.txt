194 Ρ. mrum sum

Sic ait infrendens et sponte liuentibus undis
Signa dedit: mittit gelidus montana Cithaeron
Auxilia antiquasque nives et pabula brumae
Ire iubet; frater tacitas Asopos eunti
Conciliat vires et hiulcis flumina venis
Suggerit, ipse cavae scrutatur viscera terrae,
stagnaque torpentesque lacus pigrasque paludes
Excutit, atque avidos tollens ad sidera vultus
Humentes nebulas exhaurit et aera siccat.
Iamque super ripas utroque extantior ibat
Aggere, iam medium modo qui superaverat amnem
Hippomedon intactus aquis humerosque manusque
Miratur crevisse vadum seseque minorem.

Hinc atque hinc tumidi fluctus, animosaque surgit
Tempestas instar pelagi, quum Pleiadas haurit
Aut nigrum trepidis inpingit Oriona nautis.

Non secus aequoreo iactat Theumesius amnis
Hippomedonta salo, semperque umbone sinistro
Tollitur, et clipeum nigrante supervenit aestu
Spumeus assultanS, fractaque refunditur unda
Et cumulo maiore redit; nec mole liquenti
Contentus, carpit putres servantia ripas
Arbusta, annosasque trabes eiectaque fundo
Saxa rotat; stat pugna inpar amnisque virique
Indignante deo; nec enim dat terga, nec ullis
Frangitur ille minis, venientesque obvius undas
Intrat et obiecta dispellit flumina parma.

Stant terra fugiente gradus, et poplite tenso
Lubrica saxa tenent, genibusque obnixus et haerens
Subruta fallaci servat vestigia limo,

Sic etiam increpitans: ‘Unde haec, lmese, repente

Ira tibi? quove has traxisti gurgite vires
Inbelli famulante deo? solumque cruorem
Femineis experte choris, quum Bacchica mugit
Buxus, et insanae maculant trieterica matres'l’
Dixerat; atque illi sese deus obtulit ultro
Turbidus imbre genas et nube natantis arenae,
Nec saevit dictis, trunca sed pectora quercu

4⁵5

470

475

 

 

 

