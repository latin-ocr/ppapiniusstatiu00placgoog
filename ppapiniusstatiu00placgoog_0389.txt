rnnmmos ΜΒ. V. 97

Cessavere novae perfecto sole tenebrae. 180
Sera tamen mundo venerunt astra, sed illis
Et Paros et nemorosa Thasos crebraeque relucent
Cycladesg una gravi penitus latet obruta coelo
Lemnos, in hanc tristes nebulae, et plaga caeca superne
Texitur, una vagis Lemnos non agnita nautis. 185
‘Iam domibus fusi et nemorum per opaca sacrorum
Ditibus indulgent epulis vacuantque profundo
Aurum inmane mero, dum quae per Strymona pugnae,
Quis Rhodope gelidove labor sudatus in Haemo,
Enumerare vacat. Nec non, manus inpia, nuptae 190
Serta inter festasque dapes, qno maxima cultu
Quaeque iacent; dederat mites Cytherea suprema
Nocte viros, longoque brevem post tempore pacem
Nequicquam et miseros perituro afflaverat igni.
‘Conticuere chori, dapibus ludoque licenti 195
Fit modus, et primae decrescunt murmura noctis,
Quum consanguinei mixtus caligine leti
Rore madens Stygio morituram amplectitur urbem
Somnus, et inplacido fundit gravia otia cornu
Secernitque viros. Vigilant nuptaeque nurusque 200
In scelus, atque hilares acuunt fera tela sorores.
Invasere nefas, cuncto sua regnat Erinys
Pectore: non aliter Scythicos armenta per agros
Hyrcanae clausere leae, quas exigit ortu
Prima fameS, avidique inplorant ubera nati. 205
‘Quos tibi, nam dubito, scelerum de mille liguris
Expediam casus? Helimum temeraria Gorge
Evinctum ramis altaque in mole tapetum
Efflantem somno crescentia vina, superstans
Vulnera disiecta rimatur veste, sed illum 210
Infelix sopor admota sub morte refugit.
Turbidus incertumque oculis vigilantibus hostem
Occupat amplexu, nec segnius illa tenentis
Pone adigit costas, donec sua pectora ferro
Tangeret. Is demum sceleri modus; ora supinat 215
Blandus adhuc, oculisque tremens et murmure Gorgen
Quaerit, et indigno non solvit brachia collo.
sumus 11. 7

