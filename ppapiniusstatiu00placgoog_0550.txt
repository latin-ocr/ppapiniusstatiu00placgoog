250 r. mrum sumn

Horruit instinctu rabido, steteruntque trementes
Ceu visu praesente genae, seniumque recessit.
Tunc natam baculumque manu dimisit, et irae 675
Innixus tumido vocem de pectore rumpit:

‘Iamne vacat saevire, Creon? modo perlida regna
Fortunaeque locum nostrae, miserande, subisti,
Et tibi iam fas est regum calcare ruinas?
Iam tumulis victos, socios iam moenibus arces? 680
Macte, potes digne Thebarum sceptra tueri.
Haec tua prima dies. Sed cur nova contrahis amens ·
Iura? quid anguste tantos metiris honores?
Exilium intendis? timida inclementia regum
Ista! feros avidus quin protinus inbuis enses? 685
Crede, licet, veniat cupidus parere satelles
Intrepidusque secet non evitantia colla.
Incipe! an expectas, ut pronus supplice dextra
Sternar et inmitis domini vestigia quaeram?
Finge autem temptare, sines? mihine ulla minaris 69⁰
Supplicia aut ullos reris superesse timores?
Linquere tecta iubes? coelum terrasque reliqui
Sponte, atque ultricem crudelis iu ora retorsi
Non ullo cogente manum. Quid tale iubere, -
Rex inimice, potes? fugio⁴ excedoque nefandis 695
Sedibus; an refert, quo funera longa measque
Transportem tenebras? ne non gens cuncta precanti
Concedat, patriae quantum miser incubo terrae?
Sed dulces Thebae! nimirum hic clarior ortus,
Et meliora meos permulcent sidera vultus. 700
Hic genetrix natique3 habeas Thebana regasque
Moenia, quo Cadmus, quo Laius omine rexit
Quoque ego; sic thalamos, sic pignorafida capessas,
Nec tibi sit virtus fortunam evadere dextra;
Sed lucem deprensus ames. Satis omina sanxi, 705
Duc, age, nata procul; quid te autem luctibus addo?
Da, rex magne, ducem! Timuit miseranda relinqui
Antigone mutatque preces: ⁴²Felicia per te
Regna, verende Creon, sanctasque Menoeceos umbras:
Da veniam afflicto dictisque ignosce superbis. 710

 

 

