166 P.PAP1N11 STATII

Quae pacem magis hora velit, quis iam omne futurum 180
Proferet, aut cum quo volucres mea fata loquentur?
Hos quoque bellorum casus nobisque tibique
Praescieras‚ et — ‘quanta sacro sub pectore virtus! --
Venisti tamen et miseris comes additus armis.
Et quum te tellus fatalisque hora vocaret, 185 Ι
Tu Tyrias acies adversaque signa vacasti
Sternere; tunc etiam media de morte timendum
Hostibus infestaque abeuntem vidimus hasta.
Et nunc te quis casus habet? poterisne reverti
Sedibus a Stygiis altaque erumpere terra? 190
Anne sedes hilaris iuxta tua numina Parcas-
Et vice concordi discis ventura docesque?
An tibi felices lucos miseratus Averni
Rector et Elysias dedit inservare volucres?
Quidquid es, aeternus Phoebo dolor et nova clades 195
Semper eris, mutisque diu plorabere Delphis,
Hic Tenedon cyrrhamque dies partuque ligatam
Delon et intonsi cludet penetralia Branchi;
Nec Clarias hac luce fores Didymaeaque quisquam
Limina, nec Lyciam supplex consultor adibit. 200
Quin et cornigeri vatis ‘nemus atque Molossi
Quercus anhela lovis Troianaque Thymbra tacebit.
Ipsi amnes ipsaeque volent arescere laurus.
Ipse nihil certum sagis clangoribus aether
Praecinet‚ et nulla ferientur ab alite nubes. 205
Iamque erit ille dieS‚ quo te quoque conscia fati
Templa colant reddatque tuus responsa sacerdos.'
Talia fatidico peragunt sollemnia regi,
Ceu flammas ac dona rogo tristesque rependant
Exequias , mollique animam tellure reponant. - 210
Fracta dehinc cunctis aversaque pectora bello.
Sic fortes Minyas subito quum funere Tiphys
· Destituit, non arma sequi, non ferre videtur
Remus aquas, ipsique minus iam ducere venti.

Iam fessis gemitu paulatim corda levabat 215
Exhaustus sermone dolor, noxque addita curas

Obruit, et facilis lacrimis inrepere somnus.

 

ι
l

 

 

