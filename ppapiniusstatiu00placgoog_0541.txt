THEBAIDOS ΜΒ. xr. 2‘41

Stabitis? usqueadeo geminas duxisse cohortes

Et facinus mandasse parum* est? quo deinde redibit
Victor? in hosne sinus? o diri· coniugis olim

Felices tenebrae! datis, inproba lumina, poenas.

Haec spectanda dies? quo, saeve, minantia flectis 335
Ora? quid alternos vultus pallorque ruborque

Mutat? et obnixi frangunt mala murmura dentes?-

Me miseram, vinces! prius haec tamen arma necesse· est
Experiare domi; stabo ipsa in limine portae

Auspicium infelix scelerumque inmanis imago. . 340
Haec tibi canities, haec sunt calcanda, nefande,

Ubera, perque uterum sonipes hic matris agendus.
Parce, quid oppositam capulo parmaque repellis?

Non ego te contra Stygiis feralia sanxi

Vota deis, caeco nec Erinyas ore rogavi. 345
Exaudi miseram genetrix te, saeve, precatur,

Non pater; adde moram sceleri et metire, quod audes.
Sed pulsat muros germanus, et inpia contra

Bella ciet? non mater enim, non obstat eunti

Ulla soror; te cuncta rogant, hic plangimus omnes. 35⁰
Ast ibi vix unus · pugnas dissuadet Adrastus

Aut fortasse iuben tu limina avita deosque

Linquis et a nostris in fratrem amplexibus exis?’

At parte ex alia tacitos obstante tumultu
Antigone. furata gradus , nec casta retardat 355
Virginitas, volat Ogygii fastigia muri
Exsuperare furens; senior comes haeret eunti
Actor, et hic·summas non duraturus ad arces,
thue procul visis paulum. dubitavit in armis
Agnovitque, nefas! iaculis et voce superba 360
Tecta incessentem, mag-no prius omnia planctu
Inplet et e muris ceu descensura profatur:

‘ Comprime tela manu paulumque hanc respice turrim,
Frater, et horrentes refer in mea lumina cristas.
Agnoscisne hostes? sic annua pacta fidemque 365
Poscimus? hi questus, haec est bona causa modesti
Exulis? Argolicos per te, germane, penates,

Nam Tyriis iam nullus honos, per si quid in illa
svn-ms 11. 16

