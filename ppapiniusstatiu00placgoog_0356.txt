76 . P. Pffmn sumn

Numina, quas magno non inpulit ig‘ne Napaeas?
Ipsam, Maenalia puerum quum vidit in umbra,
Dianam, tenero signantem gramina passu,
Ignovisse ferunt comiti Dictaeaque tela ’
Ipsam et Amyclaeas humeris aptasse pharetras.
Prosilit audaci Martis percussus amore,
Arma, tubas andire calens, et pulvere belli
Flaventem sordere comam captoque referri
Hostis equo: taedet nemorum, titulumque nocentem
Sanguinis humani pudor et nescire sagittas.
Igneus ante omnes auro micat, igneus ostro,
Undantemqne sinum nodis 'inrugat Iberis,
Inbelli parma pictus Calydonia matris
Proelia; trux laeva sonat arcus et aspera plumis
Terga, Cydonaea corytos arundine pulsat,
Electro pallens et iaspide clarus an.
Cornipedem trepidos suetum praevertere cervos
Velatum geminae deiectu lyncis, et arma
Mirantem gravioris heri sublimis agebat,
Dulce rubens viridique genas spectabilis aevo.
Arcades huic veteres astris lunaque priores,
Agmina fida datis, nemorum quos stirpe rigenti
Fama satoS, quum prima· pedum vestigia tellus
Admirata tulit; nondum arva domusque, nec urbes
Conubiisque modus; quercus laurique ferebant
Cruda puerperia.. ac populos umbrosa creavit
Fraxinus, et foeta viridis puer excidit orno.
Hi lucis stupuisse vices noctisque feruntur
Nubila et occiduum longe Titana secuti
Desperasse diem. Rarescunt alta colonis
Maenala, Parthenium fugitur nemus, agmina bello
Rhipeque et Stratie ventosaque donat Enispe.
Non Tegea, non ipsa deo vacat alite felix
Cyllene templumque Aleae nemorale Minervae,
Et rapidus Cliton, et qui tibi, Pythie, Ladon
Paene socer, candensque iugis Lampia nivosis
Et Pheneos nigro Styga mittere credita Diti.
Venit et Idaeis ululatibus aemulus Azan

255

265

270

275

280

290

 

 

