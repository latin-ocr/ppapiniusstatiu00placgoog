20 1³. mmm s‘rA'ru

Fusus humo gelida partem prior hospes habebat.
Hic vero ambobus rabiem fortuna cruentam
Attulit; baud passi sociis defendere noctem
Culminibus, paulum alternis in verba minasque
Cunctantnr3 mox ut iactis sermonibus irae
Intumuere satis, tum vero erectus uterque
Exertare humeros nudamque lacessere pugnam.
Celsior ilie gradu procera in membra simulque
Integer annorum, sed non et viribus infra
Tydea fert animus, totosque infusa per artus
Maior in exiguo regnabat corpore virtus.
Iam crebros ictus ora et cava tempora circum
Obnixi ingeminant, telorum aut grandinis instar
Rhipheae, flexoque genu vacua ilia tundunt.
Non aliter quam Pisaeo sua lustra Tonanti
Quum redeunt crudisque virum sudoribus ardet
Pulvis: at hinc teneros caveae dissensus ephebos
Concitet, exclusaeque expectant praemia matres.
Sic alacres odio nullaque cupidine laudis
Accensi incurrunt, scrutatur et intima vultus
Unca manus penitusque oculis cedentibus instat.
Forsan et accinctos lateri, sic ira ferebat,
Nudassent enses, meliusque hostilibus armis
Lugendus fratri, iuvenis Thebane, iaceres,
Ni rex insolitum clamorem et pectore ab alio
Stridentes gemitus, noctis miratus in umbris,
Movisset gressus, magnis cui sobria curis
Pendebat somno iam deteriore senectus.

Isque ubi progrediens numerosa luce per alta
Atria dimotis adverso limine claustris
Terribilem dictu faciem, lacera ora putresque
Sanguineo videt imbre genas: ‘Quae causa furoris,
Externi iuvenes? ——·- neque enim meus audeat istas
Civis in usque manus, -- quisnam inplacabilis ardor
Exturbare odiis tranquilla silentia noctis?
Usque adeone ungusta dies et triste, parumper
Pacem animo somnumque pati? Sed prodite tandem,
Unde orti, qno fertis iter, qnae iurgia? Nam vos

410

415

420

42⁵

430

440

 

 

