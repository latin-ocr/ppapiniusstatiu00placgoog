P. PAPINII STATII

THEBAIDOS
LIBERX.

 

, obruit Hesperia Phoebum nox humida porta,
Imperiis properata Iovis, nee castra Pelasgum
Aut Tyrias miseratus opes, sed triste, tot extra
Agmina et inmeritas ferro decrescere gentes,
Panditur inmenso deformis sanguine campus. 5
Illic arma et equos, ibant quibus ante superbi,
Funeraque orba rogis neglectaque membra relinquunt.
Tunc inhonora cohors laceris insignibus aegras
Secernunt acies, portaeque ineuntibus arma
‚Augustae populis late cepere reversos. lo
Par utrimque dolor, sed dant solatia Thebis
Quatuor errantes Danaum sine praeside turmae,
Ceu mare per tumidum viduae moderantibus alni,
Quas deus et casus tempestatesque gubernant.
Inde animus Tyriis non iam sua castra, sed ultro 15
Hostilem servare fugam, nec forte Mycenas
Contenti rediisse petant3 dat tessera signum
Excubiis, positaeque vices3 dux noctis opertae
Sorte Meges ultroque Lycus; iamque ordine iusso
Arma, dapes ignemque ferunt: rex firmat euntes: 20

‘Victores Danaum, — nec enim lux crastina longe,

Nec quae pro timidis intercessere tenebrae
Semper erunt, - augete animos et digna secundis
Pectora ferte deis; iacet omnis gloria Lernae
Praecipuaeque manus, subiit ultricia Tydeus 25
Tartara, mors subitam nigri stupet auguris umbram,
Ismenos raptis tumet Hippomedontis opimis,

