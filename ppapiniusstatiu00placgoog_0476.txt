178 P. ΡΑΡῙΝΠ snm

Doricus et tumidos liceat componere fratres!
Talia nectebant, subito quum pigra tumultu
Expavit domuS, et multo sudore receptus
Fertur Atys, servans animam iam sanguine nullo, ·
Cui manus in plaga, dependet languida cervix 640
Exterior clipeo crinesque a· fronte supini.
Prima videt caramque tremens Iocasta vocabat
Ismenen. Namque 'hoc solum moribunda precatur
Vox generi, solum hoc gelidis iam nomen inerrat
Faucibus. Exclamant famulae, tollebat in ora 645
Virgo manus, tenuit saevus pudor; attamen ire
Cogitur, indulget summum hoc Iocasta iacenti,
Ostenditque offertque. Quater iam morte sub ipsa
Ad nomen visus deiectaque fortiter ora
Sustulit; illam unam neglecto lumine coeli 650
Adspicit et vultu non exatiatur amato.
Tunc quia nec genetrix iuxta positusque beata
Morte pater, sponsae munus miserabile tradunt,
Declinare genas; ibi demum teste remoto ἵ
Fassa pios gemitus lacrimasque in lumina fudit. 655
Dumque ea per ThebaS, aliis serpentibus ardens
Et face mutata bellum integrabat Enyo.
Arma volunt, primos veluti modo cominus ictus
sustulerint omnisque etiamnum luceat ensis.

 

Eminet OenideS‚ quamvis et arundine certa 660 ᾖ

Parthenopaeus agat, morientumque ora furenti
Hippomedon proculcet equo, Capaneaque pinus
Iam procul Aoniis volet agnoscenda catervis.

Tydeos illa dies; illum fugiuntque tremuntque
clamantem. ‘Quo terga datis? licet ecce peremptos 665
Ulcisci socios moestamque rependere noctem.
llle ego inexpletis solus qui caedibus hausi
Quinquaginta animas, totidem totidemque gregati
Ferte manus. Nulline patres, nulline iacentum
Unanimi fratres? quae tanta oblivia luctus? 670
Quam pudet Inachias contentum abiisse Mycenas}

Hine super Thebis? haec robora regis? ubi autem
Egregius dux ille mihi?’ Simul ordine laevo

 

