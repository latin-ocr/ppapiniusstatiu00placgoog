SILUARUM L. IV, 4. 1οΊ

IV.
EPISTOLA AD UICTORIUM MARCELLUM.

Curre per Euboicos non segnis, epistola, campos,

Hac ingressa uias, qua nobilis Appia crescit

In latus et molles solidus premit agger arenas.

Atque ubi Romuleas uelox penetraueris arces,

Continuo dextras flaui pete Thybridis oras, 5
Lydia qua penitus stagnum nauale cohercet

Ripa suburbanisque uadum praetexitur hortis,

Illic egregium formaque animisque uidebis

Marcellum et celso praesi em uertice nosces,

Cui primum solito uulgi e more salutem, ιο
Mox inclusa modis haec reddere uerba memento:

‘Iam terras uolucremque polum fuga ueris aquosi

Laxat et Icariis caelum latratibus urit3

Ardua iam densae rarescunt moenia Romae.

Hos Praeneste sacrum, nemus hos glaciale Dianae, 15
Algidus aut horrens aut Tuscula protegit umbra,
Tiburis hi lucos Anienaque frigora captant.

Te quoque clamosae quaenam plaga mitior urbi
Subtrahit‘? aestiuos, quo decipis aere soles‘?

Quid *tuus ante omnia tua cura potissima, Gallus, 20
Nec non noster amor (dubium morumne probandus
Ingeniine bonis) Latiis aestiuat in oris?

Anne metalliferae repetit iam moenia Lunae
Tyrrhenasque domos? quod si tibi proximus haeret,
Non ego nunc uestro procul a sermone reced03 25
Certum est, inde sonus geminas mihi circuit aures,

Sed tu, dum nimio possessa Hyperione flagrat

 

’ IV. Tituzmnsichabenta cns Illic ς ι. 1110 0 1110 primam
c a, corr. ς ΙΙ 13 latratibus ς a: latrantibus c ΙΙ 17 anienaque ς a:
amenaque cu 18 malim num quae 1122 Ingeniine A21ngeniiue c

