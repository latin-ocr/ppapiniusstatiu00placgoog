268 P. mmm sum

submovet, ac dubio coelique Erebique sub axe 560
Detinet. Heu princeps natura! nbi numina? ubi ille
Fulminis iniusti iaculator? ubi estis, Athenae?
Septima iam siggens trepidis Aurora iacentes
Aversatur equis; radios declinat et horret
stelligeri iubar omne poli; iam cominus ipsae 565
Pabula dira ferae campumque odere volucres
Spirantem tabo et coelum ventosque gravantem.
Quantum etenim superesse rear? nuda ossa putremque
Urere permittat saniem; properate , verendi
Cecropidae; vos ista decet vindicta, priusquam 570
Emathii Thracesque dolent, quaeque extat ubique
Gens arsura rogis manesque habitura supremos.
Nam quis erit saevire modus? bellavimus, esto:
Sed cecidere odia, et tristes mors obruit iras.
Tu quoque, ut egregios fama cognovimus actus, 575
Non trucibus monstris Sinin infandumque dedisti
Cercyona, et saevum velles Scyrona crematum.
Credo et Amazoniis Tanain fumasse sepulcris,
Unde haec arma refers; sed et hune dignare triumphum.
Da terris unum coeloque Ereboque laborem, 580
Si patrium Marathona metu, si tecta levasti
Cressia, neo fudit vanos anus hospita fletus.
Sic tibi non ullae socia sine Pallade pugnae,
Nec sacer invideat paribus Tirynthius actis,
· Semper et in curru, semper te mater ovantem 586
Cernat, et invictae nil tale precentur Athenae!

Dixerat; excipiunt cunctae tenduntque precantes
Cum clamore manus; rubuit Neptunius heros
Permotus lacrimis; iusta mox concitus ira
Exclamat: ‘ Quaenam ista novos induxit Erinys 590
Regnorum mores? non haec ego pectora liqui
Graiorum abscedens, Scythiam pontumque nivalem
Quum peterem; novus uude furor? victumne putasti
Thesea, dire Creon ‘l adsum, nec snguine fessum
Crede; sitit meritos etiamnum haec hasta cruores. 595
Nulla mora est: verte hunc adeo, fidissime Phegeu,
Cornipedem, et Tyrias invectus protinus arces

 

