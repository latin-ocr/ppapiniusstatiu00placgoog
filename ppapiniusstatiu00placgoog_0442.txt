144 P.PAP1N11'S'1·AT11 .

Gentis? et in tumulos, si quid male foeta reliquit
Mater, abire iubes? Thracen silvasque Lycurgi?
Anne triumphatos fugiam captivus ad Indos? .
Da sedem profugo. Potuit Latonia frater
Saxa — nec invideo —- deligere Delon et imis
Commendare fretis. Cara submovit ab arce
Hostiles Tritonis aquas; vidi ipse potentem
Gentibus Eois Epaphum dare iura, nec ullas
Cyllene secreta tubas Minoave curat
Ida. Quid heu tantum nostris offenderis aris?
Hic tibi, quando minor iam nostra potentia, noctes
Herculeae placitusque vagae Nycteidos ardor,
Hic Tyrium genus et nostro felicior igne
Taurus: Agenoreos saltem tutare nepotes?
Invidiam risit pater, et iam poplite flexum
sternentemque manus tranquillus ad oscula tollit
Inque vicem placida orsa refert: <Non coniugis ista
Consiliis, ut rere, puer, nec‘ saeva roganti
Sic expostus ego: inmoto deducimur orbe
Fatorum veteres seraeque in proelia causae.
Nam cui tanta quies irarum, aut sanguinis usus
Parcior humani? Videt axis et ista per aevum
Mecum aeterna domus, quotiens iam torta reponam
Fulmina, quam rarus terris hic imperet ignis.
Quin etiam invitus magna uleiscendaque passis
Aut Lapithas Marti, aut veterem Calidona Dianae
Expugnare dedi; meaque est iactura, pigetque
Tot mutare animas, tot reddere corpora vitae.
Labdacios vero Pelopisque a stirpe nepotes
Tardum abolere mihi; scis ipse, ut crimina mittam
Dorica, quam promptae superos incessere Thebae,
Te quoque; sed quoniam vetus excidit ira, silebo.
Non tamen aut patrio resp-ersus sanguine Pentheus,
Aut matrem scelerasse toris, aut crimine fratres
Progenuisse reus lacero tua lustra replevit
Funere; ubi fletus, ubi tunc ars tanta precandi?
Ast ego non proprio diros inpendo dolori
Oedipodionidas: rogat hoc tellusque polusque

180

185

190

195

200

210

215

 

 

