208 , P. Parnm STA‘rn

Arcada belligeris pudet annumerare tropaeis.
In manibus merces, nusquam capita ardua belli
Monstrataeque ducum septena per agmina cristae. 30
Scilicet Adrasti senium fraterque iuventa
Peior et insanis Capaneus metuendus in armis?
Ite age, et obsessis vigilem circumdate flammam.
Nulli ex hoste metus, praedam asservatis opesque
Iam vestras? Sic ille truces hortatibus inplet 35
LabdacidaS‚ iuvat exhaustos iterare labores.
Sicut erat pulvis sudorque cruorque per artus
Mixtus adhuc, vertere gradum3 vix obvia passi
Colloquia‚ amplexus etiam dextrasque suorum
Excussere humeris: tunc [rentem aversaque terga 40
Partiti laterumque sinus, vallum undique cingunt
Ignibus infestis. Rabidi sic agmine mixto
Sub noctem coiere lupi, quos omnibus agris
Nil non ausa fames longo tenuavit hiatu.
Iam stabula ipsa premunt, torquet spes inrita lancee, 45
Balatusque tremens pinguesque ab ovilibus aurae.
Quod superest, duris affrangnnt postibus ungues
Pectoraque et siccos minuunt in limine dentes,
At procul Argolici supplex in margine templi
Coetus et ad patrias fusae Pelopeides aras 50
Sceptriferae Iunonis opem reditumque suorum
Exposcunt‚ pictasque fores et frigida vultu
Saxa terunt parvosque docent procumbere natos.
condiderant iam vota diem, nox addita curas
Iungit‚ et aggestis vigilant altaria· flammis. 55
Peplum etiam donc, cuius mirabile textum
Nulla manus sterilis nec dissociata marito
Versarat‚ calathis castae velamina divae.
Haud spernenda ferunt, variis ubi plurima floret
Purpura picta modis mixtoque incenditur auro. 60
Ipsa illic magni thalamo desponsa Tonantis
Expers conubii et timide positura sororem
Lumine demisso pueri Iovis oscula libat
Simplex et nondum furtis offensa mariti.
Hoc tunc Argolicae sanctum velamine matres 65

 

 

