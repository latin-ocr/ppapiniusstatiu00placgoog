40 ..Ε PAPmn· STATU-

Risisti; moneo regnorum gaudia temet
Dedoceas patiensque fugae mereare reverti. ⁹

Dixerat. Ast illi tacito sub pectore dudum 410
Ignea corda fremunt; iacto velut aspera saxo
Cominus erigitur serpens, cui subter inanes
Longa sitis latebras, totosque agitata per artus
Convocat in fauces et squamea colla· venenum: ι
³ Cognita si ‘dubiis fratris mihi iurgia signis 415
Ante forent, nec clara odiorum aroana paterent,
Sufficeret vel sola fides, qua torvus et illum ·
Mente gerens, ceu septa novus iam moenia lamet-
Fossor, et hostiles inimicent classica turmas,
Praefuris. In medios si cominus orsa tulisses · 420
Bistonas aut refugo pallentes sele Gelonos,
Parcior alloquio et medii reverentior aequi
Inciperes; neque te furibundae crimine mentis
Arguerim: mandata refers. Nunc omnia quando .
Plena minis, nec sceptra fide nec pace sequestra 425
Poscitis, et capulo propior manus: haec mea regi
Argolico, nondum aequa tuis, vice dicta reporta: ·
Quae sors iusta mihi, quae non indebitus annis
Sceptra dicavit honos, teneo longumque tenebo.
Te penes Inachiae dotalis regia dono · -430
Coniugis, et Danaae — quid enim maioribus actis
Invideam? — cumulentur opes; felicibus Argos·
Auspiciis Lernamque regas: nos horrida Dirces
Pascua et Euboicis arctatas fluctibns oras,
Non indignati miserum dixisse parentem · -435
Oedipoden: tibi larga —— Pelops et Tantalus auctor ——
Nobilitas, propiorque fluat de sanguine iuncto
Iuppiter. Anne feret luxu consueta paterno
Hunc regina larem? nostrae cui iure sorores -
Anxia pensa trahant? longo qaam sordida luctu 440
Mater, et ex imis auditus forte tenebris
Offend’at socer ille senex. Iam pectora vulgi
Assuevere iugo. pudet heu! plebisque patrumque,
Ne totiens incerta ferant 'mutentque gementes
Mperia et dubio pigeat parere tyranno. 445

