THEBAIDOS LIB. vn. 141

Maenalius, tremit ecce solum, et mugire refractis 65
Corniger Hebrus aquis3 tunc quod pecus utile bellis
Vallem infestabat, trepidas spumare per herbas,
Signa adventantis, clausaeque adamante perenni
Dissiluere fores. Hyrcano in sanguine pulcher
Ipse subit curru, diraque adspergine latos 70
Mutat agros, spolia a tergo flentesque catervae.
Dant silvae nixque alta locum3 regit atra iugales
Sanguinea Bellona manu longaque fatigat
Cuspide3 diriguit visu Cyllenia proles
Submisitque genas: ipsi reverentia patri, 75
Si prope sit, dematque minas nee talia mandet. ¹
‘Quod Iovis imperium, magno quid ab aethere portas?
Occupat armipotens3 neque enim hunc, germane, sub axem
Sponte venis hiemesque meas, cui roscida iuxta
Maenala et aestivi clementior aura Lycaei-⁹ ι 80
Ille refert consulta patris. Nec longa moratus,
Sicut anhelabant, iuncto sudore volantes
Mars inpellit equos residesque in proelia Graios
Ipse etiam indignans. Vidit pater altus et ——- ira
Iam levior — tardo flectebat pondere vultum. 85
Ut si quando ruit debellatasque reliquit
Eurus aquas, pax ipsa tumet, pontumque iacentem
Exanimis iam volvit hiems; nondum arma carinis
Omnia, nec toto respirant pectore nautae.
Finierat pugnas honor exequialis inermes, 90
Necdum aberant coetuS, cunctisque silentibus heros
Vina solo fundens cluerem placabat Adrastus
Archemori: ‘Da, parve, tuum trieteride multa
Instaurare diem , nec saucius Arcadas aras
malit adire Pelops Elaeaque pulset eburna 95
Templa manu, nec Castaliis altaribus anguis,
Nec sua pinigero magis ·adnatet umbra Lechaeo.
Nos te lugenti, puer, infitiamur Averno,
Moestaqueperpetuis sollemnia iungimus astris,
Nunc festina cohors. At si Boeotia ferro 100
Vertere tecta dabis, magnis tunc dignior aris,
Tunc deus, Inachias nec tantum culta per nrbes

