Tflssssuoos Lm. 1v. 81

Velleris obscuri pecudes armentaque sisti · 4³5
Atra monet, quaecumque gregum pulcherrima cervix
Ducitur; ingemuit Dirce moestusque Cithaeron,

Et nova clamosae stupuere silentia valles.

Tum fera caeruleis intexit cornua sertis
Ipse manu tractans, notaeque in- limine silvae 450
Principio largos novies' tellure cavata
Inclinat Bacchi latices et munera verni
Laetis et Actaeos imbres suadumque cruorem
Manibu83 aggeritur, quantum bibit arida tellus.

Trunca debinc nemora advolvit, moestusque sacerdos 455
Tres Hecatae totidemque satis Acheronte nefasto.
Virginibus iubet esse focos; tibi, rector Averni,
Quamquam infossus humo, superat tamen agger in auras
Pineus3 hunc iuxta cumulo minor ara profundae
Erigitur Cereri; frondes atque omne cupressus 460
Intexit plorata latus. Iamque ardua ferro
Signati capita, et frugum libamine puro
In vulnus cecidere greges; tunc innuba Manto
Exceptum pateris praelibat sanguinem, et omnes
Ter circum acta pyras sancti de more parentis 465
Semineces fibras et adhuc spirantia reddit
Viscera, nee rapidas cunctatur frondibus atris
Subiectare faces. Atque ipse sonantia flammis
virgulta et tristes crepuisse ut sensit acervos
Tiresias, — illi nam plurimus ardor anhelat 470
Ante genas, inpletque cavos vapor igneus orbes —-
Exclamat -- tremuere rogi, et vox inpulit ignem --:

‘Tartareae sedes et formidabile regnum
Mortis inexpletae, tuque, o saevissime fratrum,

Cui servire dati Manes aeternaque sontum 475
Supplicia atque imi famulatur regia mundi,
Solvite pulsanti loca muta et inane severae
P sephones, vulgusque cava sub nocte' repostum
Efficite, et plena redeat Styga portitor alno.
Ferte simul gressus, nec simplex Manibus esto 480
In lucem remeare modus; tu separe coetu
Elysios, Persea, pios, virgaque potenti

smnus 11. 6

