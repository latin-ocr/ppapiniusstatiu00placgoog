P. PAPINII STATH

‚THEBAIDOS

LIBER VIII.

 

Ut subitus vates pallentibus incidit umbris,
Letiferasque domos orbisque arcana sepulti
Rupit et armato turbavit funere Manem
Horror habet cunctos, Stygiis mirantur in oris

Tela et equos corpusque novum; neque enim ignibus artus 5

Conditus aut moesta niger adventabat ab urna,
Sed belli sudore calens, clipeumque cruentis
Roribus et scissi respersus pulvere campi.
Necdum illum aut trunca lustraverat obvia taxo
Eumenis, aut furvo Proserpina poste notarat
Coetibus assumptum functis3 quin cominus ipsa
Fatorum deprensa colus, visoque paventes
Augure tunc demum rumpebant stamina Parcae.
Illum et securi circumspexere fragorem
Elysii, et si quos procul inferiore barathro
Altera nox aliisque gravat plaga caeca tenebris.
Tunc regemunt pigrique lacus ustaeque paludes,
Umbriferaeque fremit sulcator pallidus undae,
Dissiluisse novo penitus telluris hiatu
Tartara et admissos uon per sua flumina Manes.
Forte sedens media regni infelicis in arce
Dux Erebi populos poscebat crimina vitae,

Nil hominum miserans iratusque omnibus umbris.
Stant Furiae circum variaeque ex ordine Mortes,

Saevaque multisonas exercet Poena catenas.

Fata ferant animas et eodem pollice damnant.

Vincit opus: iuxta Minos cnm fratre verendo
smnus 11. 11

10

25

