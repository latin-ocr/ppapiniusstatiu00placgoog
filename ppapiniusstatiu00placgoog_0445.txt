THEBAIDOS mn. vn. 147

Cassidis aequus apex; utinam haec concordia nostris!'
Cui senior ridens: ‘Non prima errore videndi

Falleris, Antigone: multi hoe, nam decipit aetas3 295

Dixerunt fratres. Pater est natusque, sed aevi

Confudere modos: puerum Lapithonia nympha

Dircetis expertem thalami crudumque maritis

Ignibus ante diem cupido violavit amore,

Inproba conubii; nec longum et pulcher Alathreus 300

Editus, ac primae genitorem in flore iuventae

Consequitur traxitque notas et miscuit annos.

Et nunc sic fratres mentito nomine gaudent,

Plus pater; hunc olim iuvat et ventura senectus.

Tercentum genitor totidemque in proelia natus 305

Exercent equites: hi deseruisse feruntur

Exilem Glisanta Coroneamque‚ feracem

Messe Coroneam, Baccho Glisanta colentes.

Sed potius celsos umbrantem hunc adspice late

Hypsea quadriiugos, clipei septemplice tauro 310

Laeva, ter insuto servantem ingentia ferro

Pectora: nam tergo numquam metus. Hasta vetustum

Silvarum decuS, emissae cui pervia semper

Armaque pectoraque et numquam manus inrita voti.

Asopos genuisse datur, dignusque videri 315

Tunc pater, abruptis quum torrentissimus exit

Pontibus, aut natae tumidus quum virginis ultor

Flumina concussit generum indignata Tonantem.

Namque ferunt raptam patriis Aeginan ab undis

Amplexu latuisse Iovis. Furit amnis, et astris 320

Infensus bellare parat .—- nondum ista licebant

Nec superis -; stetit audaces effusus in irae,

conseruitque manus nec quem inploraret habebat,

Donec vi tonitrus submotus et igne trisulco

Gessit. Adbuc ripis animosus gurges anhelis 325

Fulmineum cinerem magnaeque insignia poenae

Gaudet et Aetnaeos in coelum efflare vapores.

Talem Cadmeo mirabimur Hypsea campo,

Si modo placavit felix· Aegina Tonantem.

Ducit Ithonaeos et Alalcomenaea Minervae 10* 330

