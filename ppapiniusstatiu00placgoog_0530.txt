230 P. Parnm snm

Amnis ut incumbens longaevi robora pontis
Assiduis oppugnat aquis, iam saxa fatiscunt 865
Emotaeque trabes; tanto violentior ille,
Saevit enim maiore salo, quassatque trahitque
Molem aegram, nexus donec celer alveus omnes
Abscidit, et cursu victor respirat aperto.
thue petita diu celsus fastigia snpra 870
Eminuit trepidamque assurgens desuper urbem
Vidit et ingenti Thebas exterruit umbra,
Increpat attonitos: ‘Humilesne Arnphionis arces,
Pro pudor! hi faciles carmenque inbelle secuti,
Et mentita diu Thebarum fabula, muri? 875
Et quidnam egregium prosternere moenia molli
Structa lyra‘I' Simul insultans gressuque manuque
Molibus obstantes cuneos tabulataque saevus ¹
Destruit: absiliunt pontes, tectique trementis
Saxea frena labant, disseptoque aggere rursus 880 l
Utitur et truncas rupes in templa domosque
Praecipitat frangitque suis iam moenibus urbem. ¹
Iamque Iovem circa studiis diversa fremebant
Argolici Tyriique dei; pater aequus utrisque
Adspicit ingentes ardentum cominus iras 8Βό
Seque obstare videt; gemit inservante noverca
Liber et obliquo respectans lumine patrem:
‘Nunc ubi saeva manns meaque heu cunabula flammae,
Fulmen, io ubi fulmen?’ ait. Gemit auctor Apollo,
Quas dedit ipse, domos; Lernam Thebasque rependit 890
Moestus et intento dubitat Tirynthius arcu.
Maternos plangit volucer Danaeius Argos.
Flet Venus Harmoniae populos, metuensque mariti
Stat procul et tacita Gradivumrespicit ira.
Increpat Aonios audax Tritonia divos. 895
Iunonem tacitam furibunda silentia torquent.
Non tamen haec turbant pacem Iovis3 ecce quierant
Iurgia, quum mediis Capaneus auditus in astris.
‘Nullane pro trepidis, clamabat, numina Thebis
Statis? ubi infandae segnes telluris alumni, 9⁰0
Bacchus et Alcides? piget instigare minores.

