202 P. PAPINII s‘rA'rn

Aspera tergeminis acies se condidit uncis. 750
Ille trahens oculo plenam labente sagittam
Ibat in auctorem; sed divum fortia quid non
Tela queant? alio geminatum lumine vulnus
Explevit tenebras3 seqnitur tamen inprobus hostem,
Qua meminit, fusum donec prolapsus in Idam 755
Decidit; hic saevi miser inter funera belli
Palpitat et mortem sociosque hostesque precatur.
Addit AbantiadaS, insignem crinibus Argum
Et male dilectum miserae Cydona sorori.
Illi perfossum telo patefecerat inguen, 760
Huic geminum obliqua traiecit arundine tempuS.
Extitit hac ferrum, velox hac penna remansit,
Fluxit utrimque cruor; nulli tela aspera mortis
Dant veniam, non forma Lamum, non infula Lygdum,
Non pubescentes texerunt Aeolon anni. 763
Figitur ora Lamus, flet saucius inguina Lygdus,
Perfossam telo niveam gemis, Aeolo, frontem.
Te praeceps Euboea tulit, te candida Thisbe
Miserat, hunc virides non excipietis Amyclae.
Numquam cassa manuS, nullum sine vulnere fugit 770
Missile, nec requies dextrae, sonitumque priori
Iungit arundo sequens. Unum quis crederet arcum,
Aut unam saevire manum? modo dirigit ictus,
Nunc latere alterno dubius conamina mutat,
Nunc fugit instantes et«,i solo· respicit arcu. 775
Et iam mirantes in ignantesque coibant
Labdacidae, primusque lovis de sanguine claro
Amphion ignarus adhuc, quae funera campis
Ille daret: ‘Quonam usque moram lucrabere fati,
Ο multum meritos puer orbature parentes? 780
Quin etiam menti tumor atque audacia gliscit,
Congressus dum nemo tuos pugnamque minorem
Dignatur bellis iramque relinqueris infra.
1, repete Arcadiam mixtusque aequalibus illic,
Dum ferus hic vero desaevit pulvere Mavors, '785
Proelia lude domi, quod si te moesta sepulcri
Fama movet, dabimus, leto moriere virorum?

 

 

 

