254 P. PAPINII sTA'rn

Vulneribus maguis et de virtute queruntur.
Frigida digeritur strages, patuere recisae

Cum capulis hastisque manus mediisque sagittae
Luminibus stantes; multis vestigia caedis

Nulla, ruunt planctu pendente et ubique parato,
At circum informes truncos miserabile surgit
Certamen, qui iusta ferant, qui funera ducant.
Saepe etiam hostiles, lusit Fortuna parumper,
Decepti flevere viros; nec certa facultas
Noscere, quem miseri vitent calcentve, cruorem.

At quibus est inlaesa domus vacuique dolores,
Aut deserta vagi Danaum tentoria lustrant
Inmittuntque faces, aut, quae post bella voluptaffi
Quaerunt dispersi, iaceat quo pulvere Tydeus,
An rapti pateat specus auguris, aut ubi divum
Hostis, an aetheriae vivant per membra favillae.
Iam lacrimis exempta dies, nec serus abegit
Vesper: amant miseri lamenta malisque fruuntur.
Nec subiere domos, sed circum funera pernox
Turba sedet, vicibusque datis alterna gementes
Igne feras planctuque fugant; nee dulcibus astris
Victa, nec assiduo coierunt lumina fletu.

Tertius Auroram pulsabat Lucifer, et iam
Montibus orbatis lucorum gloria, magnae
Theumesi venere trabes, et amica Cithaeron
Silva rogis; ardent excisae viscera gentis
Molibus exstructis; supremo munere gaudent
Ogygii manes; queritur miserabile Graium

Nuda cohors vetitumque gemens circumvolat ignem.

Accipit et suevi manes Eteoclis iniquos
Haudquaquam regalis honos, Argivus haberi
Frater iussus adhuc atque exule pellitur umbra.
At nou plebeio fumare Menoecea busto
Rex genitor Thebaeque sinunt, nec robora vilem
Struxerunt de more rogum3 sed bellicus agger
Curribus et clipeis Graiorumque omnibus armis
Sternitur; hostiles super ipse, ut victor, acervos,
Pacifera lauro crinem vittisque decorus*

35

45

65

 

 

