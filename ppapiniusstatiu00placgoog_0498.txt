198 Ρ. Parnm suu-11

Maenadas atque hostem dixit saevisse Lyaeum.
Dum gemit et planctu circumdat pectas inani,
Abrupere oculi noctem, moestoque cubili 600
Exilit et falsos quaerit per lumina fletus.

Ergo ut in amne nefas merso ter crine piavit
Verbaque sollicitas matrum solantia curas
Addidit, armatae ruit ad delubra Dianae
Rore suh Eoo, notasque ex ordine silvas 605
Et quercum gavisa viden tunc limine divae
Adstitit et tali nequicquam voce precatur:

‘Virgo potens nemorum, cuius non mollia signa
Militiamque trucem sexum indignata frequento
More nihil GraiO, nec te gens aspera ritu 610
Colchis Amazoniaeve magis coluere catervae;
Si mihi non umquam thyasi ludusve protervae
Noctis, et inviso quamvis temerata cubili,
Non tamen aut teretes thyrsos aut mollia gessi
Pensa, sed in tetricis et post conubia lustris, 615
Sic quoque venatrix animumque innupta remansi;
Nec mihi secretis culpam occultare suh antris
Cura, sed ostendi natum posuique trementem
Ante tuos confessa pedes; nec degener ille
SanguiniS, inque meos reptavit protinus arcus, 620
Tela puer lacrimis et prima voce poposcit.
Hunc mihi —-· quid trepidae noctes somnusque minantur? —-
Hunc, precor, audaci qui nunc ad proelia voto
Heu nimium tihi' fisus abit, da visere belli
Victorem, vel, si ampla peto, da visere tantum. 625
Hic sudet tuaque arma ferat3 preme, diva, malorum
Signa; quid in nostris, nemoralis Delia, silvis
Maenades hostiles Thebanaque numina regnant?
Hei mihi! cur penitus, -- simque aug-ur cassa futuri! —-
Cur penitus magnoque interpretor omine quercum? 63⁰
Quod si vera sopor miserae praesagia mittit,
Per te, maternos, mitis Dictynna, labores
Fraternumque decus, iustis hunc fige sagittis
Infelicem uterum: miserae sine funera matris
Audiat ille prior) Dixit, fletuque soluto 635

 

 

