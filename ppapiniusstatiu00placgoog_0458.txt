160 P. mrum sum rnen. mn. vn.

Deceptum tibi, Phoebe, larem poenasque nefandae
Coniugis et pulchrum nati commendo furorem)

Desiluit moerens, lacrimasque avertit Apollo.
Tunc vero ingemuit currusque orbique iugales.
Non aliter caeco nocturni turbine Cori
Scit peritura ratis, quum iam damnata sororis
Igne Therapnaei fugerunt carbasa fratres.

Iamque recessurae paulatim horrescere terrae
Summaque terga quati, graviorque effervere pulvis
Coeperat ; inferno mugit iam murmure campus.

’ Bella putant trepidi bellique bunc esse fragorem, ,
Hortanturque gradus3 alius tremor arma virosque
Mirantesque inclinat equos; iam frondea nutant
Culmina, iam muri, ripisque Ismenos apertis
Effugit3 exciderunt irae, nutantia figunt

Tela solo, dubiasque vagi nituntur in hastas
Cominus inque vicem viso pallore recedunt.

Sic ubi navales miscet super aequora pugnas
Contempto Bellona mari, si forte benigna
Tempestas; sibi quisque cavent, ensesque recondit
Mors alia, et socii pacem fecere timores.

Talis erat campo belli fluitantis imago.

Sive laborantes concepto flamine terrae
Ventorum rabiem et clausum eiecere furorem,
Exedit seu putre solum carpsitque terendo
Unda latenS, sive hac volventis machina coeli
Incubuit, sive omne fretum Neptunia movit
Cuspis et extremas gravius mare torsit in oras,
Seu vati datus ille fragor, seu terra minata est
Fratribns; ecce alte praeceps humus ore profundo
Dissilit, inque vicem tremuerunt sidera et umbrae.
Illum ingens haurit specus, et transire parantes
Mergit equos, nou arma manu, non frena remisit,
Sicut erat, rectos defert in tartara currus
Respexitque cadens coelum campumque coire
Ingemuit, donec levior distantia rursus
Miscuit arva tremor lucemque exclusit Averno.

 

790

⁷95

ω

820

