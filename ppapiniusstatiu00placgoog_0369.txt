mammos mn. Ν. 77

Parrhasiique duces, et quae risistis‚ Amores,
Grata pharetrato. Nonacria rura Tonanti,
Dives et Orchomenon pecorum et Cynosura ferarum. 295
Aegytios idem ardor agros et Psophida celsam
Vastat et Herculeo vulgatos robore montes
Monstriferumque Erymanthon et aerisonum Stymphalon.
Arcades hi; gens una viris, sed dissona cultu
Scinditur; hi Paphias myrtos a stirpe recurvant 300
Et pastorali meditantur proelia tranen,
His arcus, his tela sudes, his cassida crines
Integit; Arcadii morem tenet ille galeri:
Ille Lycaoniae rictu caput asperat ursae.
Hos belli coetus iurataque pectora Marti 305
Milite vicinae nullo iuvere Mycenae.
Funereae tum namque dapes mediique recursus
Solis, et hic alii miscebant proelia fratres,
Iamque Atalantaeas inplerat nuntius aures
Ire ducem hello totamque inpellere natum 310
Arcadiam tremuere gradus, elapsaque iuxta
Tela; fugit silvas pernicior alite vento
Saxa per. et plenis obstantia flumina ripis,
Qualis erat, correpta sinus et vertice flavum
Grinem sparsa noto; raptis velut aspera natis 315
Praedatoris equi sequitur vestigia tigris.
Ut stetit adversisque inpegit pectora frenis ‚ --
Ille ad humum pallens --: ‘Unde haec furibunda cupido,
Nate, tibi? teneroque unde inproba pectore virtus?
Tu hellis aptare viros, tu pondera ferre am
Martis et ensiferas inter potes ire catervas?
Quamquam utinam vires! nuper te pallida vidi,
Dum premis obnixo venabula cominus apro,
Poplite succiduo resupinum ac paene ruentem,
Et ni curvato torsissem spicula cornu, —- ’ 325
Nunc ubi bella tibi? Nil te mea tela iuvabunt,
Nec teretes arcus, maculis nec discolor atris
Hic, cui fidis, equus; magnis conatibus iustae,
Vix Dryadum thalamis Erymanthiadumque furori
Nympharum mature puer. Sunt omina vera. 330

