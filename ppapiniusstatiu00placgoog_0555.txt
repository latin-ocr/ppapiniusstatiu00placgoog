mesmes Lm. xn. 255

Accubat, haud aliter, quam quum poscentibus astris
Laetus in accensa iacuit Tirynthius Oeta.
Spirantes super inferias captiva Pelasgum
Corpora frenatosque pater, solatia sorti
Bellorum, mactabat equos; his arduus ignis 70
Palpitat, et gemitus tandem erupere paterni:

εΟ nisi magnanimus tantae te laudis inisset
Ardor, Echionios mecum venerande penates
Atque ultra recture puer, venientia qui nunc
Gaudia et ingratum regni mihi munus acerbas. 75
Tu superum convexa licet coetusque perenni,
Credo equidem, virtute colas, mihi flebile semper
Numen eris; ponant aras excelsaque Thebae
Templa dicent; uni fas sit lugere parenti.
Et nunc heu quae digna tibi sollemnia quasve 80
Largiar exequias? nec si fatale, potestaS,
Argos et inpulsas cineri miscere Mycenas,
Meque super, cui vita, nefas! et sanguine nati
Partus honos. Eademne dies, eadem inpia bella
Te, puer, et diros misere in tartara fratres? 85
Et nunc Oedipodi par est fortuna doloris
Ac mihi; quam similes gemimuS, bone Iuppiter, umbras?
Accipe, nate, tui nova libamenta triumphi,
Accipe, et hoc regimen dextrae frontisque superbae
Vincula, quae patri nimium gestanda dedisti. 90
Regem te, regem tristes Eteocleos umbrae
Adspiciant.’ Simul haecdicens crinemque manumque
Destruit, accensaque iterat violentius ira:
‘Saevum agedum inmitemque vocent, nunc funera Lernae
Tecum ardere veto; longos utinam addere sensus 95
Corporibus coeloque animas Ereboque nocentes
Pellere fas, ipsumque feras, ipsum unca voluerum
Ora sequi atque artus regum monstrare nefandos.
Hei mihi ,. quod positos humus alma diesque resolvit.
Quare iterum repetens iterumque edico: suprema 100
Ne quis ope aut flammis ausit iuvisse Pelasgos,
Aut nece facta luet numeroque explebit adempta
Corpora, per superos magnumque Menoecea iuro.'

