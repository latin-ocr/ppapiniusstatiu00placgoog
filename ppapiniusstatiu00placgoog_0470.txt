172 Ρ. Parnm sum

Aeriam Rhodopen solida nive verberat Arctos,
Nec fragor Ausoniae tantus, quum Iuppiter omui
Arce tonat, tanta quatitur nec grandine Syrtis, 410
Quum Libyae Boreas Italos niger attulit imbres.
Exclusere diem telis, stant ferrea coelo
Nubila, nec iaculis arctatus suflicit aer.
Hi pereunt missis, illi redeuntibus hastis,
Concurrunt per inane sudes, et mutua perdunt 415
Vulnera, concurrunt hastae, stridentia funda·
Saxa pluunt, volueres imitantur fulgura glandes
Et formidandae non una in morte sagittae.
Nec locus ad terram telis, in corpora ferrum
Omne cadit; saepe ignari perimuntque caduntque. ξ’ 420
Casus agit Virtutis opus; nunc turba recedit, ·
Nunc premit, ac vicibus tellurem amittit et aufert:
Ut ventis nimbisque minax quum solvit habenas
Iuppiter affligitque alterno turbine mundum.
Stat coeli diversa acies, nunc fortior Austri, 425
Nunc Aquilonis hiems, donec pugnante procella
Aut nimiis hic vicit aquis, aut ille sereno.

Principium pugnae turmas Asopius Hypseus
Oebalias, namque hae magnum et gentile tumentes
Euboicum duris rumpunt umbonibus agmen, 430
Reppulit erepto cunei ductore Menalca.
Hic et mente Lacon, crudi torrentis alumnuS,
Nec turpavit avos, hastam intra pectus equitem,
Ne pudor in tergo, per et ossa et viscera retro
Extrahit atque hosti dextra labente remittit 435
Sanguineam; dilecta genis morientis oberrant
Taygeta et pugnae laudataque verbera matri.

Phaedimon Iasiden arcu Dircaeus Amyntas
Destinat. Heu celeres Parcae! iam palpitat arvis
Phaedimus, et certi nondum tacet arcus Amyntae. 440
Abstulit ex humero dextram Calydonius Agreus
Phegeos; illa suum terra tenet inproba ferrum,
Et movet; extimuit sparsa inter tela iacentem
Progrediens, 'truncamque tamen percussit Acoetes.
Iphin atrox AthamaS, Argum ferus inpulit Hypseus, 445

 

