mummos Lm. 1v. 83

Dissilit umbra capax, silvaeque 'et nigra patescunt

Flumina, liventes Acheron eiecnt‘arenas.

Fumidus atra vadis Phlegethon incendia volvit,

Et Styx discretis interflua Manibus obstat.

Ipsum pallentem solio circumque ministras 525

Funestorum operum Eumenides Stygiaeque severos

Iunonis thalamos et moesta cubilia cerno.

In speculis Mors atra sedet dominisque silentes

Annumerat populos: maior supereminet ordo.

Arbiter hos dura versat Gortynius urna, 530

Vera minis poscens, adigitque expromere vitas

Usque retro et tandem poenarum lucra fateri.

Quid tibi monstra Erebi, Scyllas et inane furentes

Centauros, solidoque intorta adamante gigantum

Vincula, et angustam centeni Aegaeonis umbram? 535
‘Immo, ait, o nostrae regimen viresque senectae,

Ne vulgata mihi. Quis enim remeabile saxum

Fallentesque lacus Tytionque alimenta volucrum

Et caligantem longis Ixiona gyris

Nesciat? Ipse etiam, melior quum sanguis, opertas 540

Inspexi sedes, Hecate ducente, priusquam

Obruit ora deus totamque in pectora lucem

Detulit. Argolicas magis huc appelle precando

Thebanasque animas; alias avertere gressus

Lacte quater sparsas moestoque excedere luco, 545

Nata, iube, tum quis vultus habitusque, quis ardor

Sanguinis affusi, gens ntra superbior adsit,

Dic agedum, nostramque move per singula noctem?
Iussa facit carmenque serit, quo dissipet umbras,
Quo regat et sparsas: qualis, si crimina demas, · 550

Colchis et Aeaeo simulatrix litore=Circe.
Tunc his sacrificum dictis affata parentem:
‘Primus sanguineo submittit inertia Cadmus
Ora lacu, iuxtaque virum Cythereia proles..
Effluit amborum geminus de vertice serpens. 555
Terrigenae comites illos, gens Martia, cingunt.
His aevi mensura dies, manus omnis in armis,
Omnis et in capulo: prohibent obstantque 'umgffue

