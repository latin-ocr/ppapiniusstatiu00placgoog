‘musmos ms. nt. 191

Arma decent humeros, clipeusque insignis et auro

Lucidus Aoniae caelatur origine gentis.

Sidonis hic blandi per candida terga iuvenci

Iam secura maris, teneris iam cornua palmis 335
Non tenet, extremis alludunt aequora plantis.

Ire putes clipeo fluctusque secare iuvencum.-

Adiuvat unda fidem, pelago nec discolor amnis.

Tunc audax pariter telis et voce proterva
Hippomedonta petit: ‘Non haec foecunda veneno 340
Lerna, nec Herculeis haustae serpentibus undae.

Sacrum amnem, sacrum, -· et miser, experiere —-· deumque
Altrices inrumpis aquas.’ Nihil ille, sed ibat

Cominus: opposuit cumulo se densior amuis

Tardavitque manum, vulnus tamen illa retentum 345
Pertulit, atque animae tota in penetralia sedit.

Horruit unda nefas, silvae flevistis utraeque,

Et graviora cavae sonuerunt murmura ripae.

Ultimus ille sonus moribundo emersit ab ore,

‘Materl' in hanc miseri cecideruut flumina vocem. 350

At genetrix coetu glaucarum cincta sororum
Protinus icta malo, vitrea de valle solutis
Exiliit furibunda comiS, ac verbere crebro
Oraque pectoraque et viridem‘scidit horrida vestem.
thue erupit aquis iterumque iterumque trementi 355
Ingeminat ‘Crenaee’ sono; nusquam ille, sed· index
Desuper, ah miserae nimium noscenda parenti ·

Parma natat; iacetipse procul, qua mixta supremum ¹
Ismenon primi mutant confinia ponti.

Fluctivagam sic saepe domum madidosque penates 360
Halcyone deserta gemit, quum pignora saevus

Auster et algentes rapuit Thetis invida nidos.

Mergitur orba iterum, penitusque occulta sub undis
Limite non uno, liquidum qua subter eunti
Lucet iter, miseri nequicquam funera nati 365
Vestigat plangitque tamen3 saepe horridus amnis
Obstat, et obducto caligant sanguine visus.

Illa tamen praeceps in tela offendit et enses,
scrutaturque mauu galeas et prona reclinat

