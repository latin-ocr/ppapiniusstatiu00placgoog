THEBAIDOS LIB. vn. 157

It fremitu gaudens, licet arma gregesque lacessant
Venantum: praedam videt et sua vulnera nescit.
Sic tuuc congressu Capaneus gavisus iniquo 675
Librabat magua venturam mole cupressum.
Ante tamen θ Quid femineis ululatibus, utquit,
Terriflcas‚ moriture, viros? utinam ipse veniret,
Cui furis! haec Tyriis cane matribus ,⁹ et simul hastam
Expulit; illa volanS, ceu vis non ulla moretur 680
Obvia, vix sonuit clipeo et iam terga reliquit.
Arma fluunt, longisque crepat singultibus aurum,
Eruptusque sinus vicit cruor. Occidis audax,
Occidis Aonii puer altera cura Lyaei.
Marcida te fractis planxerunt Ismara thyrsis, 685
Te Tmolos, te Nysa ferax Theseaque Naxos
Et Thebana metu iuratus in Orgia Ganges.
Nec segnem Argolicae sensere Eteoclea turmae,
Parcior ad cives Polynicis inhorruit ensis.
Eminet ante alios iam formidantibus arva 690
Amphiaraus equis ac multo pulvere vertit
Campum indignantem, famulo decus addit'inane ·
Moestus et extremos obitus illustrat Apollo.
Ille etiam clipeum galeamque incendit honoro
Sidere; uec tarde fratri, Gradive, dedisti, 695
Ne qua manus vatem, ne quid mortalia bello
Laedere tela queant: sanctum et venerabile Diti
Funus erat. Talis medios infertur in hostes
Certus et ipse necis, vires fiducia leti
Suggerit; inde viro maioraque membra diesque 700
Laetior et numquam tanta experientia coeli,
Si vacet: avertit morti contermina Virtus.
Ardet inexpleto saevi Mavortis amore,
Et fruitur dextra atque anima flagrante superbit.
Hic hominum casus lenire et demere fatis 705
lura frequens, quantum subito diversus ab illo,
Qui tripodas laurusque sequi, qui doctus in omni
Nube salutato volucrem cog-noscere Phoebo.
Innumeram ferro plebem, ceu letifer annus
Aut iubar adversi grave sideris, inmolat umbris 710

