204 P. mmm sum

virginitate vides mediam se ferre virorum
Goetihns? utque acies audax, et Martia signa
Temperet? en etiam donat praebetque necandos
Tot nostra de gente viros3 huic tradita virtus,
Huic furor? agrestes superest tibi ligere damas!
Desiluit iustis commotus in arma querelis
Bellipotens, cui sola vagum per inane ruenti

Ira comeS, reliqui sudant ad bella Furores.

‘ Nec mora, quum moestam monitu Latoida duro
Increpat assistens: ‘Nou haec tibi proelia divum
Dat pater, armiferum ni protinus inproba campum
Deseris, huic aequam nosces nec Pallada dextrae?
Quid faciat? Contra premit hinc Mavortia cuspis,
Hinc plenae tihi, parve, colus, Iovis inde severi
Vultus, abit solo post haec devicta pudore.

At pater Ogygias Mavors circumspicit alas
Horrendumqne Dryanta movet, cui sanguinis auctor
Turbidus Orion, comitesque odisse Dianae
Inde furit. Primum hic turbatos arripit ense
Arcadas exarmatque ducem: cadit agmine longo
Cyllenes populus Tegeesque habitator opacae,
Aepitiique duces fugiunt Pheneique phalanges,
Ipsum autem et lassa fidit prosternere dextra,
Nec servat vires: etenim huc iam fessus et illuc
Mutabat turmas: urgent praesagia mille
Funeris, et nigrae ‘praecedunt nubila mortis,
lamque miser raros comites verumque videbat
Dorcea, iam vires paulatim abscedere sentit,
Sentit et exhaustas humero leviore pharetras.

Iam minus atque minus fert arma puerque videtur
Et sibi, quum torva clipei metuendus obarsit
Luce Dryas; tremor ora repens ac viscera torsit
Arcados; utque feri vectorem fulminis albus
Quum supra respexit olor, cupit hiscere ripam
Strymonos et trepidas in pectora contrahit alas:
Sic iuvenem saevi conspecta mole Dryantis

Iam non ira subit, sed leti nuntius horror.

Arma tamen, frustra superos Triviamque precatus,

 

