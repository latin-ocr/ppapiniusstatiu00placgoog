THEBAmos Lm. vn. · 155

Spicula semianimes, gemituque imitante querelas
Saucia dilectis aeclinant pectora muris.

Templa putes urbemque rapi facibusque nefandis
Sidonios ardere lares, sic clamor apertis 600
Exoritur muris: mallent cunabula magni ·

Herculis aut Semeles thalamum aut penetrale ruisse
Harmonies. Cultor Bacchaeus Acontea Phegeus

Iam vacuum telis geminoque in sang-uine ovantem
Cominus ense petit: subeunt Tegeaea iuventus 605
Auxilio tardi; iam snpra sacra ferarum

Corpora moerenti iuvenis iacet ultio Baccho.

Rumpitur et Graium subito per castra tumultu
Consilium3 fugit externos Iocasta per hostes
Iam non ausa preces; natas ipsamque repellunt 610
Qui modo tam mites, et praeceps tempore Tydeus
Utitur. ‘Ite age, nunc pacem sperate fidemque,

Nunc saltem differre nefas, potuitne morari,

Dum ·genetrix dimissa redit?' Sic fatus aperto

Ense vocat socios; saevus iam clamor, et irae 615
Hinc atque inde calent; nullo venit ordine bellum,
Confusique duces vulgo, et neglecta regentum

Imperia, una equites mixti peditumque catervae

Et rapidi currus; premit indigesta ruentes

Copia, nec sese vacat ostentare, nec hostem 620
Noscere. Sic subitis Thebana Argivaque pubes
Conflixere globis; retro vexilla, tubaeque

Post tergum et litui bellum invenere secuti.

Tantus ab exiguo crudescit sang-uine Mavors!

Ventus uti primas struit inter nubila vires 625
Lenis adhuc frondesque et aperta cacumina gestat,

Mox rapuit nemus et montes patefecit opacos.

Nunc age, Pieriae, —-· non vos longinqua, sorores,
Consulimus —- vestras acies vestramque referte
Aoniam; vidistis enim, dum Marte propinquo 630
Horrent Tyrrhenos Heliconia plectra tumultus.

Sidonium Pterelan sonipes malefidus in armis
Rumpentem frenos diversa per agmina raptat
Iam liber: sic fessa manus, venit hasta per armos

 

