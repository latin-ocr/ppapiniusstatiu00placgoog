164 P. PAPINII sum

Coniugis insidiis et iniquo venditus auro
Argolicas acieS, unde haec tibi turba recentum 105
Umbrarum et nostrae veniunt quoque funera dextrae,
Non ignarus ini: subito me turbine mundi,
Horret adhuc animae, mediis e millibus hausit
Nox tua. Quae mihi mens, dum per cava viscera terrae Ι
Vade diu pendens et inaere volvor operto? 110
Hei mihi! nil ex me sociis patriaeque relictum,
Vel captum Thebis; non iam Lernaea videbo
Tecta, nec attonito saltem cinis ibo parenti.
Non tumulo, non igne miser lacrimisque meorum
ProductuS, toto pariter tibi funere veni, 115
Nil istis ausurus equis; nec deprecor umbram
Accipere et tripodum iam non meminisse meorum.
Nam tibi praesagi quis iam super auguris usus,
Quum Parcae tua iussa trahant? sed pectora flectas
Et melior sie, quaeso, deis; si quando nefanda 120
Huc aderit coniux, illi funesta reserva ι
Supplicia: illa tna, rector bone, dignior ira? ¹
Accipit ille preces indignaturque moveri.
Ut leo Massyli quum lux stetit obvia ferri,
Tunc iras, tunc arma citat, si decidat hostis, 125
Ire super satis est vitamque relinquere victo. ]
Interea vittis lauruque insignis opima
Currus et egregiis modo formidatus in armis,
Luce palam fusus nulli, nullique fugatus
Quaeritur: absistunt turmae, suspectaque tellus 130 4
OmnibuS, infidi miles vestigia campi
Circuit, atque avidae tristis locus ille ruinae
Cessat, et inferni vitatur honore sepulcri.
Nuntius hortanti diversa in parte maniplos
Adrasto -- vix ipse ratus vidisse -—· Palaemon 135
Advolat, et trepidans, steterat nam forte cadenti
ProximuS, inspectoque miser pallebat hiatu.
‘Verte gradum, fuge, rector, ait, si Dorica saltem
Terra loco, patriaeque manent, ubi liquimus, arces.
Non armis, non sanguine opus: quid inutile ferrum 140 ξ
stringimus in Thebas? currus humus inpia sorbet

 

