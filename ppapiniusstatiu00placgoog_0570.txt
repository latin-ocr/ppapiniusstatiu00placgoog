270 P. PAPINII sumn

Hippolyte turmasz retinet iam certa tumentis
Spes uteri, coniuxque rogat dimittere curas
Martis et emeritas thalamo sacrare pharetras.-

Hos ubi velle acies et dulci gliscere ferro
Dux videt, utque piis raptim dent oscula natis 640
Amplexusque breves, curru sic fatur ab alto:

‘Terrarum leges et mundi foedera mecum

Defensura manus, dignas insumite mentes

Coeptihus; hac omnem divumque hominumque favorem
Naturamque ducem coetusque silentis Averni 645
Stare palam est: illie Poenarum exercita Thebis

Agmina, et anguicomae ducent vexilla sorores.

Ite ⁴alacres tantaeque, precor, confidite causae?

Dixit, et emissa praeceps iter inchoat hasta. ,
Qualis Hyperboreos ubi nubilus institit axes 650
Iuppiter et prima tremefecit sidera bruma:

Rumpitur Aeolia, et longam indignata quietem

Tollit hiems animos ventosaque sibilat Arctos·

Tunc montes undaeque fremunt, tunc proelia caesis
Nubibus et tonitrus insanaque fulmina gaudent. 655

Icta gemit tellus, virides gravis ungula campos
Mutat, et innumeris peditumque equitumque catervis
Expirat protritus ager, nec pulvere crasso
Armorum lux victa perit, sed in aethera longum
Frangitur, et mediis ardent in nubibus hastae. 660
Noctem adeo placidasque operi iunxere tenebras
Certamenque inmane viria, quo concita tendant
Agmina, quis visas proclamet ab aggere Thebas,

Cuius in Ogygio stet princeps lancea muro.

At procul ingenti Neptunius agmina Theseus 665
Angustat clipeo, propriaeque exordia laudis
Centum urbes umbone gerit centenaque Cretae
Moenia, seque ipsum monstrosi ambagibus antri
Hispida torquentem luctantis colla iuvenci,

Alternasque manus circum et nodosa ligantem 670
Brachia et abducto vitantem cornua vultu.

Terror habet populos, quum septus imagine torva
Ingreditur pugnas; bis Thesea bisque cruentas

