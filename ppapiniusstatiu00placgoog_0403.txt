THERAIDOS ΜΒ. V. 111

Pensavit lacrimas inopinaque gaudia moestae
Rettulit Hypsipylae? Tu gentis conditor, Evan,
Qui geminos iuvenes Lemni de litore vectos
Intuleras Nemeae mirandaque fata parabas.
Causa viae genetrix, nec inhospita tecta Lycurgi 715
Praebuerant adime, et protinus ille tyranno
Nuntius, extinctae miserando vulnere prolia.
Ergo adsunt comites -— pro fors et caeca futuri
Mens hominum! — regique favent: sed Lemnos ad aures
Ut primum dictusque Thoas, per tela manusque 720
Inruerant, matremque avidis complexibus ambo
Diripiunt flentes alternaque pectora mutant.
Illa velut rupes inmoto saxea visu
Haeret et expertis non audet credere divis.
Ut vero et vultus et signa Argoa relictis 725
Ensibus atque humeris amborum intextus Iason,
Cesserunt luctus, turbataque munere tanto
Corruit, atque alio maduerunt lumina fletu. ’
Addita signa polo, laetoque ululante tumultu
Tergaque et aera dei motas crepuere per auras. 730
Tunc pius OeclideS, ut prima silentia vulgi
Mollior ira dedit placidasque accessit ad aures:
‘Audite, o ductor Nemeae lectique potentes
Inachidae, quae certus agi manifestat Apollo.
Iste quidem Argolicis haud olim indebitus armis 735
Luctus adest: recto descendunt limite Parcae.
Et sitis interitu fluviorum et letifer anguis,
Et puer, heu nostri signatus nomine fati,
Archemorus, cuncta haec superum demissa suprema

⁹ Mente fluunt, differte animos festinaque tela 740

Ponite: mansuris donandus honoribus infans,

Et meruit; det pulchra suis libamina virtus

Manibus, atque utinam plures innectere pergas,

Phoebe, moraS, semperque novis bellare vetemur
Casibus, et semper Thebe funesta recedat. 745
At vos magnorum transgressi fata parentum

Felices, longum quibus hinc per saecula nomen,

