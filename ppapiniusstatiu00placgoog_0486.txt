188 P. mmm snm

Audisse accensumque putes: hoc fulmine raptum
Abstulit et similes minus indignatur habenas.

Semifer aeria talis Centaurus ab Ossa 220
Desilit in valles, ipsum nemora alta tremiscunt,
Campus equum. Trepidi cursu glomerantur ‘anhelo
Labdacidae, premit ille super, nec opinaqne ferro
Colla metens linquit truncos post terga cadentes.

Ventum erat ad fluvium3 solito tunc plenior alveo, 225
Signa mali, magna se mole Ismenos agebat.
Illa brevis requies, illo timida agmina lassam
De campis egere fugam3 stupet hospita belli
Unda viros claraque armornm incenditur umbra.
Insiluere vadis, magnoque fragore solutus 230
Agger et adversae latuerunt pulvere ripae.
Ille quoque hostiles saltu maiore pentundas
Inruit attonitis —- longum dimittere habenas, —-
Sicut erat, tantum viridi defixa parumper
Cespite, populeo commendat spicula trunco. 235
Tunc vero exanimes tradunt rapientibus ultro
Arma vadis: alii dimissa casside, quantum
Tendere conatus animae valuere snb undiS,
Turpe latent; multi fluvium transmittere nando
Aggressi, sed vincla tenent, laterique repugnat 240
Balteus, et madidus deducit pectora thorax.
Qualis caeruleis tumido sub gurgite terror
Piscibus, arcani quotiens devexa profundi
Scrutantem delphina vident; fugit omnis in imos
Turba lacus, viridesque metu stipantur in algas, 245
-Nec prius emersi, quam summa per aequora flexus ο
Emicet‚ et visis malit certare carinis.
Talis agit sparsos, mediisque in fluctibus heros
Frena manu pariter, pariter regit arma pedumque
Remigio sustentat equum, consuetaque campo 250
Fluctuat, et mersas levis ungula quaerit arenas.
Sternit Iona Chromis, Chromin Antiphos, Antiphon Hypseus,
Hypseus Astyagen evasurumque relicto
Amne Linum, ni fata vetent, et stamine primo

Ablatnm tellure mori; premit agmina Thebes 255

