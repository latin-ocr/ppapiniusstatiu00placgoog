THEBAIDOS 12113. VIII. 177

At non semianimi. clamore Menoecea lapsus
Fallit Atys, praevertit equos curruque citato
Desilit; instabat pubes Tegeaea iacenti, 600
Nec prohibent Tyrii. ³ Pudeat, Cadmea iuventuS,
Terrigenas mentita patres! quo tenditiS, inquit,
Degeneres? meliusne iacet pro sanguine nostro .
Hospes Atys? tantum hospes adhuc et coniugis ultor
Infelix nondum iste suae; nos pignora tanta 605
Prodimus?' Insurgunt iusto firmata pudore
Agmina, cuique suae rediere in pectora curae.
Interea thalami secreta in parte sororeS,
Par aliud morum, miserique innoxia proles
Oedipodae, varias miscent sermone querelas. . 610
Nec mala quae iuxta, sed longa ab origine fati,
Haec matris taedas, oculos ast illa paternos,
Altera regnantem, profugum gemit altera fratrem,
Bella ambae. Gravis hinc miseri cunctatio voti.
Nutat utroque timor, quemnam hoc certamine victum, 615
Quem vicisse velint: tacite praeponderat exul.
Sic Pandioniae repetunt ubi fida volucres
Hospitia atque larem bruma pulsante relictum,
Stantque super nidos veterisque exordia fati
Enarrant tectis et truncum ac flebile murmur 620
Verba putant, voxque illa tamen non dissona verbiS.
Atque ibi post lacrimas et longa silentia rursus
Inchoat Ismene: ‘Quisnam hic mortalibus error?
Quae decepta fides? curam invigilare quieti
claraque per· somnos animis simulacra reverti? 625
Ecce ego, quae thalamos, nec si pax alta maneret,
Tractarem sensu, pudet heu! conubia vidi
Nocte, soror. Sponsum — unde? —- mihi sopor attulit amens
vix notum visu; semel his in sedibus illum,
Dum mea nescio quo spondenturfoe‘dera pacto, 630
Respexi uon sponte, soror-3 turbata repente
Omina cernebam, subitusque intercidit ignis,
Meque sequebatur rabido clamore reposcens
Mater Atyn. Quaenam haec dubiae praesagia cladis?
Nec timeo, dum tuta domus milesque recedat . 635
s‘rA‘rms 11. 12

 

