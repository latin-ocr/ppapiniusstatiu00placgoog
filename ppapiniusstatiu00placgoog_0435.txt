mesmes mn. γι. 137

Tandem pectas‘ humi pronamque extensus iu alvum
Sternitur, ac longo moestus post tempore surgit, ‚
Turpia signata linquens vestigia terra.

. Palmam autem dextra laevaque nitentia dono 905
Arma ferens Tydeus: ‘Quid si non sanguinis huius
Partem haud exiguam, senis, Dircaeus haberet
Campus? ubi hae nuper Thebarum foedera plagae‘P
Haec simul ostentans quaesitaque praemia laudum
Dat sociis, sequitur neglectus Agyllea thorax. 910

Sunt et qui nudo subeant concurrere ferro.
Iamque aderant instructi armis Epidaurius Agreus
Et nondum fatis Dircaeus agentibus exul.
Dux vetat Iasides: ‘Manet ingens copia leti,
Ο iuvenes! servate animos avidumque furorem 915
Sanguinis adversi. Tuque o, quem propter avita
Iugera, dilectas cui desolavimus urbes,
Ne, precor, ante aciem, ius tautum casibus esse,
Fraternisque siuas, abigant hoc numina! votis.5

Sic ait, atque ambos aurata casside ditat. 920
Tunc genero, ne laudis egens, iubet ardua necti
Tempora Thebarumque ingenti voce citari
Victorem. Dirae retinebant omina Parcae.

Ipsumetiam proprio certamina festa labore
Dignari et tumulo supremum hunc addere honorem, 925
Hortantur proceres; ac, ne victoria desit
Una ducum numero, fundat vel Lycia cornu

· Tela rogant, tenui vel nubila transeat hasta.

Obsequitur gaudens, viridique ex aggere iu aequum
Stipatus summis iuvenum descendit; at illi 930
Pone leves portat pharetras et cornua iussus
Armiger, ingentem iactu transmittere circum
Eminus et dictae dare vulnera destinat orno.

Quis fluere occultis rerum neget omina causis?

Fata patent homini, piget inservare, peritque 935
Venturi promissa fides: sic omina casum ’
Fecimus, et vires auxit Fortuna nocendi.

Campum emensa brevi fatalis ab arbore tacta,

Horrendum visu, per quas modo fugerat auras,

