154 Ρ. Parnm sum

Nempe iterum reddes?' Rursus mutata trahuntur
Agmina consiliis, subito ceu turbine coeli 56⁹
Obvius adversum Boreae Notus abstulit aequor.

Arma iterum furiaeque placent; fera tempus Erinys
Arripit et primae molitur semina pugnae.

Errabant geminae Dircaea ad flumina tigres, ,
Mite iugum, belli quondam vastator Eoi 565
Currus, Erythraeis quas nuper victor ab oris
Liber in Aonios meritas dimiserat agros.

Illas turba dei seniorque ex more sacerdos

Sanguinis oblitas atque Indum gramen olentes

Palmite maturo variisque ornare corymbis 570
Curat, et alterno maculas interligat ostro. χ
Iamque ipsi colles, ipsa has —· quis credat? —· amabant ἱ
Armenta, atque ausae circum mugire iuvencae.

Quippe nihil grassata fames, manus obvia pascit,
Expectantque cibos fusoque horrenda supinant 575 ἵ
Ora mero, vagarum quies; si quando benigno

Urbem iniere gradu, domus omnis et omnia sacris

Templa calent, ipsumque fides intrasse Lyaeum.

Has ubi vipereo tactas ter utramque flagello
Eumenis in furias animumque redire priorem 580
Inpulit, erumpunt nun agnoscentibus Argis,

Ceu duo diverso pariter si fulmina coelo

Rupta cadant longumque trahant per nubila crinem.

Nou aliter cursu rapidae atque inmane frementes l
Transiliunt campos, aurigamque inpete vasto, 585
Amphiarae, tuum -—- nec defuit omen, heriles

Forte is primus equos stagna ad vicina trahebat, --·
Corripiunt. Mox Taenarium qui proximus Idam
Aetolumque Acamanta premunt; fuga torva per agros
Cornipedum, visa donec flammatus Aconteus 590
Strage virum, cui sueta feras prosternere virtus,

Arcas erat, densis iam fida ad moenia versas

Insequitur telis, multumque hastile resumens

Ter quater adducto per terga, per ilia telo

Transigit: illae autem longo cum limite fusi 595
Sanguinis ad portas utrimque extantia ducunt

