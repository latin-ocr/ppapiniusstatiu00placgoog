THEBAIDos ΜΒ. 1. 27 ·

Deiecit moestos extemplo Ismenius heros
In terram vultus, taciteque ad Tydea laesum
Obliquare oculos3 tum longa silentia movit: 675
‘Non super hos dIvum tibi sum quaerendus honores,
Unde genus, quae terra mihi, quis defluat ordo
Sanguinis antiqui : piget inter sacra fateri.
Sed si praecipitant miserum cognoscere curae,
Cadmus origo patrum, tellus Mavortia Thebe, 680
Et genetrix Iocasta mihi) Tum motus Adrastus
Hospitiis — agnovit enim —-: ‘Quid uota recondis?
Scimus, ait; nec sic aversum fama Mycenis ⁰
Volvit iter. Regnum et furias oculosque pudentes
Novit, et Arctois si quis de solibus horret, 685
Quique bibit Gangen aut nigrum occasibus intrat
Oceanum, et si quos incerto litore Syrtes
Destituant. Ne perge queri casusque priorum
Adnumerare tibi: nostro quoque sanguine multum
Erravit pietaS, nec culpa nepotibus obstat. 690
Tu modo dissimilis rebus mereare secundis
Excusare tuos; sed iam temone supino
Languet Hyperboreae glacialis portitor Ursae.
Fundite vina fociS, servatoremque parentum
Latoiden votis iterumque iterumque canamus? 695
‘Phoebe parens, seu te Lyciae Pataraea nivosis
Exercent dumeta iugis, seu rore pudico
Castaliae flavos amor est tibi mergere crines,
Seu Troiam Thymbraeus habes, ubi fama volentem
Ingratis Phrygios humeris subiisse molares, τοο
Seu iuvat Aegaeum feriens Latonius umbra
· Cynthus et assiduam pelago non quaerere Delon:
Tela tibi longeque feros lentandus in hostes
Arcus, et aetherii dono cessere parentes
Aeternum florere genas. Tu doctus iniquas 705
Parcarum praenosse manus fatumque quod ultra est,
Et summo placitura Iovi , quis letifer annuS,
Bella quibus populis, mutent quae sceptra cometae.
Tu Phryga submittis citharae, tu matris honori
Terrigenam Tityon Stygiis extendis arenis. 710

mw.rj

