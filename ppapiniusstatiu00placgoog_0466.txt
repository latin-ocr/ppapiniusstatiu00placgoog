168 · P. mmm snm

Nil stridere dmni volucres ut sensit abactas,

Necdum tota fides, hilaris mensas ue torosque,

Nec turbata feris tractavit pocula qpennis.
Cetera Graiorum curis armisque iacebat

Fessa cohors; alto castrorum ex aggere Adrastus 260

Laetificos tenui captabat corde tumultus,

Quamquam aeger senio, sed agit miseranda potestas

Invigilare malis. Illum aereus undique elamor

Thebanique urunt sonitus, et amara lacessit

Tibia, tum nimio voces marcore superbae 265

Incertaeque faces, et iam male pervigil ignis.

Sic ubi per fluctus uno ratis obruta somno

Conticuit, tantique maris secura iuventus

Mandavere animas; solus stat puppe magister

Pervigil inscriptaque deus qui navigat alno. 270
Tempus erat, iunctos quum iam soror ignea Phoebi

Sentit equos penitusque cavam sub luce parata

Oceani mugire domum, seseque vagantem

Colligit et moto leviter fugat astra flagello.

Concilium rex triste voeat, quaeruntque gementes, 275

Quis tripodas successor agat, quo prodita laurus

Transeat atque orbum vittae decus. Haud mora, cuncti

Insignem fama sanctoque Melampode cretum

Thiodamanta volunt, quicum« ipse arcana deorum

Partiri et visas uni sociare solebat 280

Amphiaraus aves, tantaeque haud invidus artis

Gaudehat dici similem iuxtaque seeundum.

Illum ingens confundit honos inopinaque turbat

Gloria, et oblatas frondes submissus adorat,

Seque oneri negat esse parem cogique meretur. 285
Sicut Achaemenius solium gentesque paternas

Excepit si forte puer, cui vivere patrem

Tutius, incerta formidine gaudia librat,

An fidi proceres, ne pugnet vulgus habenis,”

Cui latus Euphratae, cui Caspia limina mandet. - 290

Sumere tunc arcus ipsumque onerare veretur

Patris equum, visusque sibi nec sceptra capaci

Sustentare manu nee adhuc inplere tiaram.

 

