THEBAmos mn. lx. 203

Iamdudum hunc contra stimulis gravioribus ardet
Trux AtalantiadeS, necdum ille quieverat, iniit:
‘Sera etiam in Thebas, quarum hic exercitus, arma 790
Profero; quisnam adeo puer, ut bellare recuset
Talibus? Arcadiae stirpem et fera semina gentis,
Non Thebana vides; non me sub nocte silenti
Thyas Echionio genetrix famulata Lyaeo
Edidit, haud umquam deformes vertice mitras 795
Induimus turpique manu iactavimus hastam.
Protinus adstrictos didici reptare per amnes
Horrendasque domos magnarum intrare ferarum,
Et quid plura loquar? —- ferrum mea semper et arcus
Mater habet, vestri feriunt cava tympana patres? ,800
Non tulit Amphion vultumque et in ora loquentis
. Telum inmane rotat, sed ferri lumine diro
Turbatus sonipes, sese dominumque retorsit
In latus atque avidam transmisit devius hastam.
Acrior hoc iuvenem stricto mucrone petebat 805
Amphion, quum se medio Latonia campo
Inicit ante oculos, omni stetit obvia vultu.
Haerebat iuveni devinctus amore pudico
Maenalius Dorceus, cui bella suumque timorem
Mater et audaces pueri mandaverat annos. 810
Huius tum vultu dea dissimulata profatur: ·
‘Hactenus Ogygias satis infestasse catervas,
Parthenopaee, satis; miserae iam parce parenti,
Parce· deis, quicumque favent.' Nec territus ille:
‘Hunc sine me, nec plura petam, fidissime Dorceu, 815
Sternere humi, qui tela meis gerit aemula telis
Et similes cultus et frena sonantia iactat.
Frena regam, cultus Triviae pendebitis alto
Limine, captivis matrem donabo pharetris.’
Audiit et mixto risit Latonia fletu. 820
Viderat hanc coeli iamdudum in parte remota
Gradivum complexa Venus, dumque anxia Thebas
Commemorat Cadmumque viro caraeque nepotes
Harmoniae, pressum tacito sub corde dolorem
Tempestiva movet. ‘Nonne hanc, Gradive, protervam 825

