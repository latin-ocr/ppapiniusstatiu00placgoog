248 ‚ P. mmm snm .’

Arma, viri, currus, altaque in strage seniles
Deficiunt gressus, et dux miseranda laborat.
Ut quaesita diu monstravit corpora clamor
- Virginis, insternit totos frigentibus artus. 60⁰
Nec vox ulla seni; iacet inmugitque cruentis
Vulneribus, nec verba diu temptata sequuntur.
Dum tractat galeas atque ora latentia quaerit,
Tandem muta furens genitor suspiria solvit:

‘Tarda meam, pietas, longo post tempore mentem 605
Percutis? estne sub hoc. bominis clementia corde?
Vincis me miserum, vincis, natura, parentem.
En habeo gemitus, lacrimaeque per arida serpunt ·
Vulnera, et in molles sequitur manns inpia planctus.
Accipite infandae iusta exequialia mortis, 61⁰
Crudeles nimiumque mei; nec noscere natos
Alloquiumque aptare licet. Dic, virgo, precanti,
Quem teneo? quo nunc vestras ego saevus honore
Prosequar inferias? o si fodienda redirent
Lumina et in vultus saevire ex more potestas! 615
Heu dolor, heu iusto magis exaudita parentis
Vota malaeque preces! quisnam fuit ille deorum,
Qui stetit orantem iuxta praereptaque verba
Dictavit fatis? furor illa et movit Erinys
Et pater et genetrix et regna oculique cadentes; 620
Nil ego; per Ditem iuro dulcesque tenebras
Inmeritamque ducem, subeam sic tartara digna
Morte, nec irata fugiat me Laius umbra.
Hei mihi, quos nexus> fratrum, quae vulnera tracto!
Solvite quaeso manus infestaque vincula tandem 625
Dividite, et medium nunc saltem admittite patrem?

Talia dequestus paulatim sumpserat iras
Mortis et occulte telum, ni nata vetaret,
Quaerebat, sed casta mann subtraxerat enses
Antigone; furit inde senex: ‘Ubi noxia tela? 63⁰
Heu furiae, num totum abiit in corpora ferrum?’
Dicentem comes aegra levat mutumque dolorem
Ipsa premit, saevum gaudens planxisse parentem.

Olim autem inceptae clamore exterrita pugnae

 

