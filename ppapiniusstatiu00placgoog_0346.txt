66 Ρ. PAan snm

Casus et atra dies, quae fati exordia cunctis,
Quae mihi; consulti testor penetralia mundi
Et volucrum affatus et te, Thymbraee, vocanti
Non alias tam saeve mihi, qnae signa futuri
Pertulerim; vidi ingentis portenta ruinae.- 640
Vidi hominum divumque nefas hilaremque Megaeram,
Et Lachesim putri vacuantem saecula penso.

Proicite arma manu: deus ecce furentibus obstat,
Ecce deus. Miseri qnid pulchrum sanguiue ‘victo
Aoniam et diri saturare novalia Cadmi? 645
Sed quid vana cano, quid fixos arceo casus?
Ibimus? Hic presso gemuit simul ore sacerdos.

Illum iterum Capaneus: ‘Tuus o furor, augur', et uni
Ista tibi, ut serves vacuos inglorius Argos,
Et tua non umquam Tyrrhenus tempora circum ’ §m
Clangor eat. Quid vota virum meliora moraris?
Scilicet ut vanis avibus natoque domoque
Et thalamis potiare iacens, sileamus inulti
Tydeos egregii perfossum pectus et arma
Foederis abrupti? quodsi bella effera Graios 655
Ferre vetas, i Sidonios legatus ad hostes.
Haec pacem tibi serta dabunt: tua prorsus inani
Verba polo causas abstrusaque semina rerum
Eliciunt? miseret superum, si carmina curae
Humanaeque preces. Quidinertia pectora terres? 660 ¹
Primus in orbe deos fecit timor. et tibi tuto
Nunc eat iste furor. Sed prima ad classica quum iam
Hostilem Ismenon galeis Dircenque bibemus,
Ne mihi tunc, moneo, lituos atque arma volenti,
Obvius ire pares ventisque aut alite visa 665 ,
Bellorum proferre diem. Procul haec tibi mollis
Infula terrificique aberit dementia Phoebi.
Illic augur ego et mecum quicumque parati
Insanire manu) Rursus fragor intonat iugens
Hortantum et vasto subter'volat astra tumultu. . 670
Ut rapidus torrens, animos cui verna ministrant
Flamina et exuti concreto frigore colles‚·
Quum vagus in campos frustra prohibentibus exit

 

