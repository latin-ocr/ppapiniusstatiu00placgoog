TnEnAmos mn. 11. 199

Adspicit et niveae saxum maduisse Dianae.
Illam diva ferox etiamnum in limine sacro
Expositum et gelidas verrentem crinibus aras
Linquit, et in mediis frondentem Maenalon astris
Exuperat gressu saltumque ad moenia Cadmi 640
Destinat, interior coeli qua semita lucet
Dis tantum et cunctas iuxta videt ardua terraS.
Iamque fere medium Parnassi frondea praeter
Colla tenebat iter, quum fratrem in nube corusca
Adspicit haud solitum visu. Remeabat ab armis 645
Moestus Echioniis, demersi funera lugens
Auguris. Inrubuit coeli plaga sidere mixto,
Occursuque sacro pariter iubar arsit utrimque,
Et coiere arcus, et respondere pharetrae.
Ille prior: ‘Scio Labdacidas, germana, cohorteS, 650
Et nimium fortes ausum petis Arcada pugnas.
Fida rogat genetrix3 utinam indulgere precanti
Fata darent! en ipse mei, pudet! inritus arma
Cultoris frondesque sacras ad inania vidi
Tartara et in memet versos descendere vultus; 655
Nec tenui currus terraeque abru ta coegi,
Saevus ego inmeritusque coli. {agentia cernis
Antra, soror, mutasque domos; haec sola rependo
Dona pio comiti3 nec tu peritura movere
Auxilia, et moestos in vanum perge labores. 660
Finis adest iuveni, non hoc mutabile iatum,
Nec te nunc dubiis fraterna oracula fallunt.
At decus extremum misero confusa vicissim
Virgo refert, duraeque licet solatia morti
Quaerere, nec fugiet poenas, quicumque nefandam 665
Insontis pueri scelerarit sanguine dextram'
Inpius, et nostris fas sit saevire sagittis.'
Sic effata movet gressus libandaque fratri
Parcius ora tulit Thebasque infesta petivit.
At pugna ereptis maior crudescit utrimque 670
Regibus, alternosque ciet vindicta furores.
Hypseos hinc turmae desolatumque magistro
Agmen, at hinc gravius fremit Hippomedontis adempti

