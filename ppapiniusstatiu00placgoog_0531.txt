THEBAIDOS mn. x, 231

Tu potius venias, quis enim concurrere nobis
Dignior? en cineres Semcleaque busta tenentur.
Nunc age, nunc totis in me connitere flammis
Iuppiter! an pavidas tonitru turbare puellas 905
Fortior et soceri thalamos excindere Cadmi ‘P
Ingemuit dictis superum dolor; ipse furentem
Risit, et incussa sanctarum mole comarum,
‘Quaenam spes homiuum tumidae post proelia Phlegrae?
Tune etiam feriendus‘P ait; premit undique lentum 910
Turba deum frendens et tela ultricia poscit.
Nec iam audet fatis turbata obsistere coniux.
Ipsa dato nondum coelestis regia signo
Sponte tonat, coeunt ipsae sine flamine nubes
Accurruntque imbres. Stygias rupisse catenas 915
Iapetum, aut victam supera ad convexa levari
Inarimen Aetnamve putes3 pudet ista timere
Coelicolas; sed quum in media vertigiue mundi
Stare virum insanasque vident deposcere pugnas,
Mirantur taciti et dubio pro mimine pendent. 920
Coeperat Ogygiae supra fastigia turris '
Arcanum mugire polus coelumque tenebris
Auferri; tenet ille tamen, quas non videt, arces,
Fulguraque attritis quotiens micuere procellis,
‘His, ait, in Thebas, his iam decet ignibus uti, 925
Hinc renovare facem lassamque accendere quercum?
Talia dicentem toto Iove fulmen adactum
Corripuit; primae fugere in nubila cristae,
Et clipei niger umbo cadit, iamque omnia lucent
Membra viri; cedunt acies et terror utrimque, 930
Quo ruat, ardenti feriat quas corpore turmas.
[Intra se stridere facem galeamque comasque
Quaerit, et urentem thoraca repellere dextra
Conatus ferri cinerem sub pectore tractat.]
Stat tanen extremumque iu sidera uersus anhelat, 93⁵
Pectoraque invisis obicit fumantia muris,
Ne caderet; sed membra virum terrena relinquunt,
Exuiturque animus; paulum si tardius artus «
Cessissent, potuit fulmen meruisse secundum.

 

