P. PAPmn STATII

THEBAIDOS·
LIBERIV.

 

Tertius horrentem Zephyris laxaverat annum
Phoebus, et angustum cogebat limite verno
Longius ire diem, quum fracta inpulsaque fatis
Consilia et tandem miseris data copia belli.

Prima manu rutilam de vertice Larissaeo 5
Ostendit Bellona facem, dextraque trabalem ·
Hastam intorsit agens, liquido quae stridula coelo

Fugit et Aoniae celso stetit aggere Dirces.

Mox et castra subit, ferroque auroque coruscis
Mixta viris turmale fremit3 dat euntibus enses, 10
Plaudit equos, vocat ad portas; hortamina fortes
Praeveniunt, timidisque etiam brevis addita virtus.

Dicta dies aderat. Cadit ingens rite Tonanti
Gradivoque pecus, nullisque secundus in extis .
Pallet et armatis simulat sperare sacerdos. 15
Iamque suos circum pueri nuptaeque patresque
Funduntur mixti, summisque a postibus obstant.

Nec modus est lacrimis: rorant clipeique iubaeque
Triste salutantum, et cunctis dependet ab armis
suspiranda domus; galeis iuvat oscula clausis 20
Inserere amplexuque truces deducere conos.
Illi, quis ferrum modo, quis mors ipsa placebat,
Dant gemitus fractaeque labant singultibus irae.

Sic ubi forte viris longum super aequor ituris,
Quum iam ad vela Noti-et scisso redit ancora fundo, 25
Haeret amica manus: certant innectere collo

 

 

