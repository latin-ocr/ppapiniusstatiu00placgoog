'rimaranes mn. lx.

Tunc ensem galeamque rapit clipeumque revellit

HypseoS, exanimemque tenens super Hippomedonta:

‘Accipe, ait, simul hostiles, dux magne, tuasque

Exuvias, veniet cineri decus et suus ordo

Manibus; interea iustos dum reddimus ignes,

Hoc ultor Capaneus operit tua membra sepulcro.'
Sic anceps dura beni vice mutua Graiis

Sidoniisque simul nectebat vulnera Mavors,

Hic ferus Hippomedon, illic non segnior Hypseus

Fletur, et alterni praebent solatia luctus.

Tristibus interea somnum turbata figuris

Torva sagittiferi mater Tegeatis Ephebi,

Crine dato passim plantisque ex more solutis,

Ante diem gelidas ibat Ladonis ad undas

Purgatura malum fluvio ¹vivente soporem.

Namque per attonitas curarum pondere noctes

Saepe et delapsas adytis, quas ipsa dicarat,

Exuvias, seque ignotis errare sepulcris

Extorrem nemoris Dryadumque a plebe fugatam,

Saepe novos nati bello rediisse triumphos,

Armaque et alipedem notum comitesque videbat,

Nusquam ipsum, nunc ex humeris fluxisse pharetras,

Effigiesque suas simulacraque nota cremari.
Praecipuos sed enim illa metus portendere visa
Nox miserae totoque erexit pectore matrem.
Nota per Arcadias felici robore silvas
Quercus erat, Triviae quam desacraverat ipsa
Electam turba nemorum numenque colendo
Fecerat; hic arcus et fessa reponere tela
Armaque curva suum, et vacuorum terga leonum
Figere et ingentes aequantia cornua silvas.
Vix ramis locus, agrestes adeo omnia cingunt
Exuviae, et viridem ferri nitor inpedit umbram.
Hanc, ut forte iugis longo defessa redibat
Venatu , modo rapta ferox Erymanthidos ursae
Ora ferens, multo proscissam vulnere cernit
Deposuisse comam et rorantes sanguine ramos
Expirasse solo; quaerenti Nympha cruentas

197

565

570

575

580

595

