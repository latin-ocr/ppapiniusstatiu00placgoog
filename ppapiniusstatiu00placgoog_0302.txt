30 P. PAPINII STATu

Saevus et intranti populo: iam nigra tumebat
Colla minax, iam sparsa solo turbaverat ossa,
Ni deus horrentem Lethaeo vimine mulcens 30
Ferrea tergemino domuisset lumina somno.
Est locus, Inachiae dixerunt Taenara gentes,
Qua formidatum Maleae spumantis in auras
It caput et nullos ‘admittit culmine visus·
Stat sublimis apex ventosque imbresque serenus 35
Despicit, et tantum fessis insiditur astris.
{Illic exhausti posuere cubilia venti,
Fulminibusque iter est; medium cava nubila montis
Insumpsere latus, summos nec praepetis alae
Plausus adit colleS‚ 'nec rauca tonitrua pulsant-l ,40
Ast ubi prona dies, longos super aequora fines
Exigit atque ingens medio natat umbra profundo.
Interiore sinu frangentia litora curvat
TaenaroS‚ expositos non audax scandere fluctus.
Illic Aegaeo Neptunus gurgite fessos 45
In portum deducit equos, prior haurit *arenas
Ungula, postremi solvuntur in aequora pisces.
Hoc, ut fama, loco pallentes devius umbras
Trames agit nigrique lovis vacua atria ditat
Mortibus, Arcadii perhibent si vera coloni, 50
Stridor ibi et gemitus poenarum, atroque tumultu ·
Fervet ager, saepe Eumenidum vocesque manusque
In medium sonuere diem. letique triformis*
Ianitor agricolas campis auditus abegit.
Hac et tunc fusca volucer deus obsitus umbra 56
Exilit ad superos, infernaque nubila vultu
Discutit et vivis afflatibus ora serenat.
Inde per Arcturum mediaeque silentia lunae ·
Arva super populosque meat. Sopor obvius illi
Noctis agebat equos, trepidusque assurgit honori 60
Numinis et recto decedit limite coeli.
Inferior volat umbra deo, praereptaque noscit
Sidera principiumque sui; iamque ardua Cyrrhae
Pollutamqne suo despectat Phocida busto.
Ventum erat ad Thebas; gemuit prope limina nati 65

 

 

