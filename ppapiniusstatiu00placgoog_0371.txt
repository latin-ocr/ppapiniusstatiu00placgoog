mummos ms. lv, 79

Accumulat crebros turbatrix fama pavores.
Hic iam dispersos errare Asopide ripa 370
Lernaeos equites; hic te, bacchate Cithaeron,
Ille rapi Theumeson ait, noctisque per umbras
Nuntiat excubiis vigiles arsisse Plataeas.
Nam Tyrios sudasse lares, et sanguiue Dircen
Inriguam, foetusque novos, iterumque locutam 375
Sphinga petris, cui non et scire licentia passim
Et vidisse fuit? Novus his super anxia turbat
Corda metus; 'sparsis subito correpta canistris
Silvestris regina chori decurrit in aequum
Vertice ab OgygiO, trifidamque huc tristis ¹et illuc 380
Lumine sanguineo pinum deiectat, et ardens* ·
Erectam attonitis inplet clamoribus urbem:
‘Omnipotens Nisaee pater, cui gentis avitae
Pridem lapsus amor, tu nanc horrente sub 'arcto
Bellica ferrato rapidus quatis Ismara thyrso 385
Pampineumque iubes nemus inreptareLyeurgo,
Aut tumidum Gangen aut claustra novissima rubrae
Tethyos ansque domos flagrante triumpho
Perfuris, aut Hermi de fontibus aureus exis.
At tua progenieS, positis gentilibus armis 390
Quae tibi festa litat, bellum lacrimasque metumque
Cognatumque nefas, iniusti munera regni,
Pendimus; aeternis potius me, Bacche, pruinis
Trans et Amazoniis ululatum Caucason armis
Siste ferens, quam monstra ducum stirpemque profanam 395
Eloquar. En urges; alium tibi, Bacche, furorem
Iuravi, similes video concurrere tauros; ·
Idem ambobus honos, unusque ab origiue sanguin
Ardua collatis obnixi cornua miscent
Frontibus, alternaque truces moriuntur in ira. 400
Tu peior, tu cede nocens, qui solus avita
Gramina communemque petis defendere montem.
Ah miseri morum! bellatis sanguine tant0,
Et saltum dux alter habet) Sic fata gelatis
vultibus et Baccho iam demigrante quievit. 405
At trepidus monstro et variis terroribus inpar,

