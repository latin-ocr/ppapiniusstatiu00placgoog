148 P. PAPmn s‘rA‘rn

Agmina, quos Mide et quos humida suggerit Arne,
Aulida qui Graeamque serunt viridesque Plataeas,

Et sulco Peteona domant refluumque meatu

Euripum, qua noster abit, teque ultima tractu

Anthedon, ubi gramineo de litore Glaucus 335
Poscentes inrupit aquas, iam crine genisque

Caerulus, et mixtos expavit ab inguine pisces,

Glandibus et torta Zephyros incidere funda

Cura; Cydoneas anteibunt gesa sagittas.

Tu quoque praeclarum forma, Cephisse, dedisses 340
Narcissum, sed Thespiacis iam pallet· in agris

Trux puer; orbata florem pater alluit unda.

Quis tibi Phoebaeas acies veteremque revolvat

Phocida? qui Panopen, qui Daulida, qui Cyparisson,

Et valles, Lebadea, tuas et Hyampolin acri 345
Subnixam scopulo, vel qui Parnasson utrumque

Aut Cyrrham tauris Anemoriamque supinant

Coryciumque nemus, propellentemque Lilaeam

Cephissi glaciale caput, quo suetus anhelam

Ferre sitim Python amnemque avertere ponto? ’ 350
Omnibus inmixtas cono super adspice lauros

Armaque vel Tityon vel Delon habentia, vel qua's

Hic deus innumera laxavit caede pharetras.

Iphitus acer agit, genitor cui nuper ademptus

Naubolus Hippasides, tuus, o mitissime Lai, 355
Hospes; adhuc currus securaque lora tenebat,

Quum tua subter equos iacuit convulsa cruentis

Ictibus, o utinam nostro cum sanguine, cervixl’

Dicentis maduere genae, vultumque per omnem
Pallor iit, vocisque repens singultus apertum 360
Intercepit iter; refovet frigentis amicum
Pectus alumna senis; redit atque exile profatur:

‘O mihi sollicitum decus ac suprema voluptas,
Antigone! seras tibi demoror inprobus umbras, 1
Fors eadem scelera et caedes visurus avitas. 365
Donec te thalamis habilem integrumque resignem,

Hoc satis, et fessum vita dimittite, Parcae.
Sed dum labor iners, quanti nunc ecce reviso

 

