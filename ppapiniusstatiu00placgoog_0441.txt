mesmes Lm. v11. 143

Vela fluunt, laxi iactantur ubique rudentes.

Iamque natant remi, natat omnis in aequore summo
Ancora, iam dulcis medii de gurgite ponti
Respicitur tellus comitesque a puppe relicti.

Viderat Inachias rapidum glomerare cohortes 145
Bacchus iter; gemuit Tyriam conversus ad urbem,
Altricemque domum et patrios reminiscitur ignes,
Purpureum tristi turbatus pectore vultum:

Non crines, non serta loco, dextramque reliquit
Thyrsus, et intactae ceciderunt cornibus uvae. 150
Ergo ut erat lacrimis lapsoque inhonorus amictu

Ante Iovem -- et tunc forte polum secretus hahebat -—-
Constitit, haud umquam facie conspectus in illa3

Nec causae latuere patrem, supplexque profatur:

‘Excindisne tuas, divum sator optime, Thebas? 155
Saeva adeo coniux? nec te telluris amatae
Deceptique laris miseret cinerumque meorum?

Esto, olim invitum iaculatus nubibus ignem

Credimus: en iterum atra refers incendia terris,

Nec Styge iurata , nec pellicis arte rogatus. 160
Quis modus? an nobis pater iratusque bonusque

Fulmen habes? Sed uon Danaeia limina talis
Parrhasiumque nemus Ledaeasque ibis Amyclas.

Scilicet e cunctis ego neglectissima natis

Progenies? ego nempe tamen, qui dulce ferenti 165
Pondus eram , cui tu dignatus limina vitae

Praereptumque iter et maternos reddere menses.

Adde, quod inbellis rarisque exercita castris

Turba meas acies, mea tantum proelia norunt,

Nectere fronde comas et ad inspirata rotari 1⁵10
Buxa, timent thyrsos nuptarum et proelia matrum.

Unde tubas Martemque pati? quin fervidus ecce

Quanta parat? quid si ille tuos Curetas in arma

Ducat et innocuis iubeat decernere peltis?

Quin etiam invisos --· sic hostis defuit? -- Argos 175
Elieis! Ο ipsis, genitor, graviora periclis

Iussa! novercales ruimus, ditare Mycenas.

Cedo equidem. Quo sacra tamen ritusque peremptae

