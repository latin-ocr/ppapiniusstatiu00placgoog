mammos Lm. lx. 189

Hippomedon, ‘turbat ³Danaos Asopius Hypseus,
Amnis utrumque timet, crasso vada mutat uterque
Sanguine, et e fluvio neutri fatale reverti.

Iam laceri pronis volvuntur cursibus artus
. Oraque, et abscisae redeunt in pectora dextrae. 260
Spicula iam clipeosque leves arcusque remissos
Unda vehit, galeasque vetant descendere cristae.

Summa vagis late sternuntur flumina telis,
Ima viris; illic luctantur corpora let0,
Efflantesque animas retro premit obvius amnis. 265

Flumineam rapiente vado puer Agrius ulmum
Prenderat, insignes humeros ferus ense Menoeceus
Amputat; ille cadens, nondum conamine adempto,
Truncus in excelsis spectat sua brachia ramis.

Hypseos hasta Sagen ingenti vulnere mersit, 270
Ille manet fundo, rediit pro corpore sanguis.

Desiluit ripis fratrem rapturus Agenor
, Heu! miser et tenuit, sed saucius ille levantem
Degravat amplexu3 poterat resolutus Agenor
Emersisse vadis, puduit sine fratre reverti. 275

Surgentem dextra Chaletum vulnusque minantem
Sorbebat rapidus nodato gurgite vortex;

Iam vultu, iam crine latet, iam dextera nusquam,
Ultimus abruptas ensis descendit in undas. -

Mille modis leti miseros mors una fatigat. 280
Induit a tergo Mycalesia cuspis Agyrtem

Respexit, nusquam auctor erat, sed concita tractu
Gurgitis effugiens invenerat hasta cruorem.

Figitur et validos sonipes Aetolus in armos,
Exiluitque alte vi mortis et aera pendens 285
Verberat; haud tamen est turbatus flumine ductor,

Sed miseratur equum, magnoque e vulnere telum

Exuit ipse gemens et sponte remisit habenas.

Inde pedes repetit pugnas gressuque manuque

Certior, et segnem Nomium fortemque Mimanta 290
Thebaeumque Lichan Anthedoniumque Lycetum

Continuat ferro geminisque e fratribus unum

Thespiaden ;¹ eadem poscenti fata Panemo:

