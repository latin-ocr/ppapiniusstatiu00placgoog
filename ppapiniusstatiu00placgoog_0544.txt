244 P. PAPmn snm

Umbrarum custos mundique novissimus heres 445
Palluit, amisso veniens in tartara coelo. -
Non tamen indulsit pugnae, cunctataque primo
Substitit in scelere et paulum fortuna morata est.
Bis cassae periere viae, bis cominus actos
Avertit bonus error equos, puraeque nefandi 450
Sanguinis obliquis ceciderunt ictibus hastae.
Tendunt frena manu et saevis calcaribus urgent
Inmeritos; movet et geminas miserabile divum
Prodigium turmas, alternaque murmura volvunt
Mussantes, iterare aciem, procurrere saepe 455
Inpetns et totum miseris opponere bellum.
Iamdudum terris coetuque offensa deorum
Aversa coeli Pietas in parte sedebat,
Non habitu, quo nota prius, non ore sereno,
Sed vittis exuta comam, fraternaque bella, 460
Ceu soror infelix pugnantum aut anxia mater,
Deflebat, saevumque Iovem Parcasque nocentes
Vociferans, seseque polis et luce relicta
Descensuram Erebo et Stygios iam malle penates.
‘Quid me, ait, ut saevis animantum ac saepe deorum 465
Obstaturam animis, princeps natura, creabas?
Nil iam ego per populos, nusquam reverentia nostri.
Ο furor, o homines diraeque Prometheos artes!
Quam bene post Pyrrham tellus pontusque vacabant!
En mortale genus!’ Dixit, speculataque tempus 470
‘Auxilium temptemus, ait, licet inrita coner,’
Desiluitque polo, niveus sub nubibus altis
Quamquam moesta deae sequitur vestigia limes.
Vix steterat campo, subita mansuescere pace
Agmina sentirique nefas; tunc ora madescunt 475
Pectoraque et tacitus subrepsit fratribus horror.
Arma etiam simulata gerens cultusque viriles,
Nunc his, nunc illis ‘Agite, ite, obsistite, clamat,
Quis nati fratresque domi, quis pignora tanta.
His quoque nonne palam est ultro miserescere divos? 480
Tela cadunt, cunctantur equi, fors ipsa repugnat?
Nonnihil inpulerat dubios, ni torva notasset

 

 

