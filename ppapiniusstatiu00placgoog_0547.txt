mnfflmos ms. xl. 247

Huc aliquis propere sceptrum atque insigne comarum,
Dum videt? Haec dicens gressus admovit et arma, 560
Ceu templis decus et patriae laturus ovanti,

Anna etiam spoliare cupit; nondum ille peractis

Manibus ultrices animam servabat iu iraS.

thue superstantem pronumque in pectora sensit,

Erigit occulte ferrum vitaeque labantis 565
Relliquias tenues odio supplevit, et ensem

Iam laetus fratris non frater corde reliquit.

Ille autem: ‘Vivisne et adhuc manet ira superstes,

Perfide nec sedes umquam meriture quietas?

I mecum ad manes, illic quoque pacta reposcam, 570
Si modo Agenorei stat Gnossia iudicis urna,

Qua reges punire datur-‚³ Nec plura locutus

Concidit et totis fratrem gravis obruit armis.

Ite truces animae funestaque tartara leto .
Polluite et cunctas Erebi consumite poenas. 575
Vosque malis hominum, Stygiae, iam parcite, divae.¹
Omnibus in terris scelus hoc omnique sub aevo
Viderit una dies, monstrumque infame futuris
Excidat, et soli memorent haec proelia reges.

At genitor sceleris comperto fine, profundis 580
Erepsit tenebris saevoque e limine profert
Mortem inperfectam; veteri stat sordida tabo
Utraque canities, et durus sanguine crinis
Obnubit furiale caput; procul ora genaeque
IntuS, et effossae squalent vestigia lucis. 585
Virgo autem inpositae sustentat pondera laevae,

Dextra sedet baculo. Qualis si puppe relicta

Exosus pigri manes sulcator Averni

Exeat ad superos solemque et pallida turbet

Astra, nec ipse diu fortis patiensque superni ’ 590
Aeris, interea longum cessante magistro

Crescat opus totisque expectent saecula ripis.

Talis init campum comitique extrema gementi,

Duc, ait, ad natos, patremque recentibus, oro,

Inice funeribus. Cunctatur nescia virgo, 595
Quid paren inpediunt iter inplicitosque morantur

