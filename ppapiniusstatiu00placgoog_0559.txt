THEBAmos me. ΧΠ. 259

Mors nusquam saevusque Creon; hortaris euntem,
Ornite.' Sic dicens magno Megareia praeceps
Arva rapit passu, demonstrat proxima quisquis 220
“ ObviuS, horrescitque habitus miseramque veretur.
Vadit atrox visu, nil corde nec aure pavescens,
Et nimiis confisa malis propiorque timeri.
Nocte velut Phrygia quum lamentata resultant ’
Dindyma, pinigeri rapitur Simoentis ad amnem 225
Dux vesana chori, cuius deasanguine lecto
Ipsa dedit ferrum et vittata fronte notavit.

lam pater Hesperio flagrantem gurgite currum
Abdiderat Titan aliis rediturus ab undis,
Quum tamen illa gravem luctu fallente lahorem 230
Nescit abisse diem; nec caligantibus arvis
Terretur, nec frangit iter, per et invia saxa
Lapsurasque trabes nemorumque arcana sereno
,Nigra die caecisque incisa novalia fossiS,
Per fluvios secura vadi somnosque ferarum , 235
Praeter et horrendis insessa cubilia monstris,
Tantum animi luctusque valent! pudet ire Menoeten
Tardius, invalidaeque gradum miratur alumnae.
Quas uon illa domos pecorumque ‘hominumque modesto
Pulsavit gemitu? quotiens amissus eunti 240
LimeS, et errantem comitis solatia flammae
Destituant, gelidaeque facem vicere tenebrae?
Iamque supinantur fessis, lateque fatiscunt
Penthei devexa iugi, quum pectore anhelo
Iam prope deficiens sic inchoat orsa Menoetes: 245

‘Haud procul, exacti si spes nou blanda laboris,
Ogygias, Argia, domos et egena sepulcri
Busta iacere reor; grave cominus aestuat aer
Sordidus, et magnae redeunt per inane volucres.
Haec illa est crudelis humus, nec moenia longe. 250
Cernis, ut ingentes murorum porrigat umbras
Campus et e speculis moriens intermicet ignis?
Moenia sunt iuxta3 modo nox magis ipsa tacebat,
Solaque nigrantes laxabant astra tenebras. ’

Horruit Argia, dextramque ad moenia tendeu187:* 255

 

