184 . P. Parnm snm

Tecta libens, unde haud alius remeasset, adisti,
Ceu tibimet sceptra et proprios laturus honores.
Iam Telamona pium, iam Thesea fama tacebat.
Qualis et ecce iaces? quae primum vulnera mirer?
Quis tuus hic, quis ab hoste cruor? quae te agmina quive 7o
Innumeri stravere globi? ni fallor, et ipse
Invidit pater, et tota Mars inpulit hasta? ’
Sic ait, et moerens etiamnum lubrica taho
Ora viri tergit lacrimis dextramque reponit.
‘Tune meos hostes hucusque exosus, et ultra ’ 75
Sospes ego ‘l’ Exaerat vagina turbidus ensem χ
Aptabatque neci, comites tenuere, socerque . j
Castigat bellique vices ac sata revolvens ’
Solatur tumidum, longeque a corpore caro
Paulatim, unde dolor letique animosa voluntas, 80
Amovet ac tacite ferrum inter verba reponit.
Ducitur amisso qualis consorte laborum
Deserit inceptum media inter iugera sulcum
Taurus iners colloque iugum deforme remisso
Parte trahit, partem lacrimans sustentat arator. 85
Ecce autem hortatus Eteoclis, et arma secuti,
Lecta manus, iuvenes, quos nec Tritonia bello,
Nec prope collata sprevisset cuspide Mavors,
Adventant; contra collecta ut pectora parmae
Fixerat atque hastam longe protenderat, haeret 90
Arduus Hippomedom ceu fluctibus obvia rupes,
Cui neque de coelo metus et fracta aequora cedunt,
Stat cunctis inmota minis, timet ipse rigentem
Pontus, et ex alto miserae novere carinae.
Tunc prior Aonides — validam simul elicit hastam —-‹: 95
‘Non pudet hos Manes, haec infamantia bellum
Funera dis coram et coelo inspectante tueri?
Scilicet egregius sudor memorandaque. virtus
Hanc tumulare feram? ne non moerentibus Argos
Exequiis lacrimandus eat! mollique feretro loo
Infandam eiectans saniem? dimittite curam. l
Nullae illum volucres, nulla inpia monstra nec ipse, '
Si demus, pins ignis edat? Nec plura, sed ingens

 

