mammos- ms. .x. 229

Aut quos Ingenti premat expectata rapina?
Hactenus arma, tubae ferrumque et vulnera; sed nunc
Cominus astrigeros Capaneus tollendus in axes.
Non mihi iam* solito vatum de more canendum,
Maior ab Aoniis sumenda andacia lucis. 830
Uecum omnes audete deae, sive ille profunda
Missus nocte furor, Capaneaque signa secutae
Arma lovem contra Stygiae rapuere sorores,
Seu virtus egressa modum, seu gloria praecepS,
Seu magnae data fama neci, seu laeta malorum 835
Principia et blandae superum mortalibus irae.
Iam sordent terrena viro taedetque profundae
Caedis, et exhaustis olim Graiumque suisque
Missilibus lassa respexit in aethera dextra.
Ardua mox torvo metitur culmina visu, 840
Innumerasque gradus gemina latus arbore clusus
Aetium sibi portat iter, longeque timendus
multifidam quercum flagranti lumine vibrat.
Arma rubent una clipeoque incenditur ignis.
‘Hac, ait, in Thebas, hac me iubet ardua virtus . 845
lre, Menoeceo qua lubrica sanguine turris.
Experiar, quid sacra iuvent, an falsus Apollo.'
Dixit, et alterno captiva in moenia gressu
Surgit ovans, quales mediis in nubibus aether
Vidit. Aloidas, quum cresceret inpia tellus 850
Despectura deos, nec adhuc inmane veniret
Pelion et trepidum iam tangeret Ossa Tonantem.
Tum vero attoniti fatorum in cardine sumum,
Ceu suprema lues urbem facibusque cruentis
Aequatura solo turres Bellona subiret, 855
Omnibus e tectis certatim ingentia saxa
Roboraque et gravidas fundae balearis habenas, -
Nam iaculis coeloque vagis spes unde sagittis? ——·
Verum avidi et tormenta rotant et molibus urgent.
Ille nec ingestis nec terga sequentibus umquam 860
Detrahitur telis, vacuoque sub aere pendens
Plana velut terra certus vestigia ligat,
Tendit et ingenti subit occurrente ruina.

