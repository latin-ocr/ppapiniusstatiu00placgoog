84 P. 'PAPINII STATII

Oui tua non humilis dedit indulgentia mores. 150
Hunc siquidem amplexu semper reuocante tenebas
Blandus et imperio numquam pater3 huius honori
Pronior ipse etiam gaudebat cedere frater.

Quas tibi deuoti iuuenes pro patre renato,

Summe ducum, grates, aut quae pia uota rependant? 155
Τ11 (seu tarda situ rebusque exhausta senectus.

Errauit seu blanda diu Fortuna regressum

Maluit) attonitum et uenturi fulminis ictus

Horrentem tonitru tantum lenique procella

Contentus monuisse senem3 cumque horrida supra 160
Aequora curarum socius procul Itala rura

Linqueret, hic molles Campani litoris oras

Et Diomedeas concedere iussus in arces

Atque hospes, non exul, erat. nec plura moratus
Romuleum reseras iterum, Germanice, limen 165
Maerentemque foues inclinatosque penates

Erigis. haut mirum, ductor placidissime, quando

Haec est quae uictis parcentia foedera Cattis,

Quaeque suum Dacis donat clementia montem,

Quae qmodo Marcomanos post horrida bella uagosque 170
Sauromatas Latio non est dignata triumpho.

Iamque in fine dies, et inexorabile pensum

Deficit. hic maesti pietas me poscit Etrusci,

Qualia nec Siculae modulantur earmina rupes

Nec fati iam certus olor saeuique marita 175
Tereos. heu quantis lassantem brachia uidi

Planctibus et prono fusum super oscula uultu!

Uix famuli comitesque tenent, uix arduus ignis
Summouet. haut aliter gemuit per patria Theseus

 

155 rependunt A c ΙΙ 157 Eri-abit A ο, corr. Dom ΙΙ 159 lenique χ
A: leui que c ΙΙ 164 nec longa ς ΙΙ 168 catis A. captis c {1174 mo ι
derantur c a, corr. Bentleius Ι] 179 per patria scripsi: periuria c a l
pia funera Heinsius ι

