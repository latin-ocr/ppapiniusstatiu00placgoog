176 . P. urum sum

Ipse quoque egregius, nec pectora virginis illi 560
Diversa, inque vicem, sineret fortuna, placebant.
Bella vetant taedas, iuvenique hinc maior in hostes
Ira; ruit primis inmixtus et agmina Lernae
Nunc pedes ense vago, prensis nunc' celsus habenis,
Ceu spectetur, agit. Triplici velaverat ostro 565
Surgentes etiamnum humeros et levia mater
Pectora; tunc auro phaleras auroque sagittas
cingulaque et manicas, ne coniuge vilior iret,
Presserat et mixtumcono crispaverat aurum.
Talibus heu! fidens vocat ultre in proelia Graios. 570
Ac primum in faciles grassatus cuspide turmas
Arma refert sociis et in agmina fida, peracta
Caede, redit. Sic Hyrcana leo Caspius umbra
Nudus adhuc nulloque iubae flaventis honore
Terribilis magnique etiamnum sauguinis insons, 575
Haud procul a stabulis captat custode remoto
Segne pecus teneraque famem consumit in agna.

Mox ignotum armis ac solo corpore mensas
Tydea non timuit, fragilique lacessere telo
Saepius infrendentem aliis aliosque sequentem 580
Ausus erat. Tandem invalidos Aetolus ad ictus
Forte refert oculos et formidabile ridens:
‘Iamdudum video ‚ magnum cupis, inprobe, leti
Nomeu'‚ ait. Simul audacem non ense nec hasta
Dignatus leviter digitis inbelle solutis 585
Abiecit iaculum, latebras tamen inguinis alte ·
missile, ceu totis intortum viribus, hausit.
Praeterit haud dubium fati et spoliare superbit
Oenides: ‘Neque enim has Marti, aut tibi, bellica Pallas,
Exuvias ligemus, ait, procul arceat ipsum 590
Ferre pudor; vix si bellum comitata relictis
Deipyle thalamis, illi illudenda tulissem!

Sic ait, et belli maiora ad praemia mente
Ducitur, Innumeris veluti leo forte potitus*
Caedibus inbelles vitulos mollesque iuvencas 595
Transmittit3 magno furor est in sanguine mergi,
Nec nisi regnantis cervice recumbere tauri.

