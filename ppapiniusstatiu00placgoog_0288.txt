 

18 1³..PAP1N11 s'rA'rn

Porrigitur lassumque inclinat ad aequora montem, “

Praeterit. Hinc arcte s puloso in limite pendens

Infames Scyrone petras llaeaque rura

Purpureo regnata seni mitemque Corinthon

Linquit, et in mediis audit duo litora campis. 335
Iamque per emeriti surgens confinia Phoebi

Titanis, late mundo subvecta silenti

Rorifera gelidum tenuaverat aera biga.

Iam pecudes volucresque tacent, iam somnus ‘avaris

Inserpit curis pronusque per aera nutat, 340

Grata laboratae referens oblivia vitae.

Sed nec puniceo rediturum nubila coelo

Promisere iubar, nec rarescentibus umbris

Longa repercusso nituere crepuscula Phoebo.

Densior a terris et nulli pervia flammae 2 345

Subtexit nox atra polos. Iam claustra rigentis

Aeoliae percussa sonant, ‚venturaque rauco

Ore minatur hiems, venti transversa frementes

Confligunt axemque emoto cardine . vellunt,

Dum coelum sibi quisque rapit. Sed plurimus Auster 350

Inglomerat noctem et tenebrosa uolumina torquet

Defunditque imbres, sicco quos asper hiatu

Persolidat Boreas; nec non abrupta tremiscunt

Fulgura, et attritus subita face rumpitur aether.

Iam Nemee, iam Taenareis contermina lucis 355

Arcadiae capita alta madent; ruit agmine facto

Inachus, et gelidas surgens Erasinus ad Arctos

Pulvernlenta prius calcandaque flumina nullae

Aggeribus tenuere morae, stagnoque refusa est

Funditus et veteri spumavit Lerna venerim· 36⁰

Frangitur omne nemus: rapiunt antiqua procellae

Brachia silvarum, nullisque adspecta per aevum

Solibus umbrosi patuere aestiva Lycaei.

Ille tamen modo saxa iugis fugientia ruptis

Miratur, modo nubigenas e montibus amnes 365

Aure pavens passimque insano turbine raptas'

Pastorum pecorumque domos. Non segnius amens

Incertasque viae per nigra silentia vastum

 

