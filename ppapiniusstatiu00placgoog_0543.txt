THEBAIDos Lm. x1. 243

Stat consanguineum campo scelus, unius ingens

Bellum uteri coeuntque pares sub casside vultus.

Signa tacent, siluere tubae stupefactaque Martis

Cornua; ter nigris avidus regnator ab oris 410

Intonuit, terque ima soli concussit, et ipsi

⁴Armorum fugere dei3 nusquam inclita virtus,

Restinxit Bellona faceS, longeque paventes ·

Mars rapuit curruS, et Gorgone cruda virago

Abstitit, inque vicem Stygiae rubuere sorores· 415
Prominet excelsis vulgus miserabile tectis,

Cuncta madent lacrimiS, et ab omni plangitur arce.

Hinc questi vixisse seneS, hinc pectore nudo

Stant matres parvosque vetant attendere natos

Ipse quoque Ogygios monstra ad gentilia manes 420

Tartareus rector porta iubet ire reclusa.

Montibus insidunt patriis *tristique corona

Infecere diem et vinci sua crimina gaudent.

Illos ut stimulis ire in discrimen apertis
Audiit et sceleri nullum iam obstare pudorem, 425
Advolat, et medias inmittit Adrastus habenas.

Ipse quidem regnis multum et venerabilis aevo,

Sed quid apud taleS, quis nec sua pighora curae,

Exter honos? Tamen ille rogat: ‘Spectabimus ergo, ἱ
Inachidae Tyriique nefas? ubi iura deique? 430
Bella ubi? nc perstate animis. Te deprecor, hostiS,
Quamquam, baec ira sinat, nec tu mihi sanguine longc3
Te, gener, et iubeo; sceptri si tanta cupido est,

Exuo regales habitus, i Lernan et Argos

Solus habe! Non verba magis suadentia frangunt 435
Accensos, sumptisque semel conatibus obstant,

Quam Scytha curvatis erectus fluctibus umquam

Pontus Cyaneos vetuit concurrere montes.

Ut periisse preces geminosque ad proelia fusos
Pulvere cornipedes explorarique furentum 440
In digitis amenta videt, fugit omnia linquens
Castra, viros, generum, ThebaS, ac fata monentem
conversumque iugo propellit Ariona3 qualis

Demissus curru laevae post praemia sortis 16*

