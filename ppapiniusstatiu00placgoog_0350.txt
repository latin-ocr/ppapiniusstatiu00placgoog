70 Ρ. PAP1N11 s'rA'm

Brachia, manantesque oculos hine oscula turbant,
Hinc magni caligo maris, tandemque relicti
Stant in rupe tamem fugientia carbasa visu
Dulce sequi, patriosque dolent crebrescere ventos, 30
Stant tamen, et notam puppem de rupe salutant.
Nunc mihi, fama prior mundique arcana vetustas,
Cui meminisse ducum vitasque extendere curae,
Pande viros, tuque o nemoris regina sonori,
Calliope, quas ille manus, quae moverit arma 35
Gradivus, quantas populis solaverit urbes,
Sublata molire lyra: nec enim altior ulli
Mens hausto de fonte venit. Rex tristis et aeger
Pondere curarum propiorque abeuntibus annis,
Inter adhortantes vix sponte incedit Adrastus, 40
Contentus ferro cingi latus3 arma manipli
Pone ferunt, volucres portis auriga sub ipsis
Comit equos, et iam inde iugo luctatur Arion.

Huic armat Larissa viros, huic celsa Prosymue,
Aptior armentis Midea pecorosaque Phyllos, 45
Quaeque pavet longa spumantem valle Charadron
NeriS, et ingenti turritae mole Cleonae,

Et Lacedaemonium Thyre lectura cruorem.

Iunguntur memores transmissi ab origine regis,

Qui Drepani 'scopulos et oliviferae Sicyonis 50
Culta serunt, quos pigra vado Langia tacenti

Lambit et anfractu riparum incurvus Elissos.

Saevus honos fluvi0, Stygias lustrare severis

Eumenidas perhibetur aquis; huc mergere suetae

Ora et anhelantes tuto Phlegethonte cerastas, 55
Seu Thracum vertere domos, seu tecta Mycenis -
Inpia Cadmeumve larem; fugit ipse natantes

AmniS, et innumeris livescunt stagna venenis.

It comes Inoas Ephyre solata querelas
Cenchreaeque manus, vatum qua conscius amnis 60
Gorgoneo percussus equo, quaque obiacet alto
Isthmos et a terris maria inclinata repellit.

Haec manus Adrastum numero ter mille secuti
Exultant: pars gesa manu, pars robora flammis

 

