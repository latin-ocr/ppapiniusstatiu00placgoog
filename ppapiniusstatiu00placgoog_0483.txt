'rmpmmos Lm. Ix„ 185 ⁵

Intorquet iaculum, duro ‘quod in aere moratum
Transmissumque tamen clipei stetit orbe secundo. 105
Inde Pheres acerque Lycus, sed cassa Pheretis
Hasta redit, Lycus excelso terrore· comantem
Perstrinxit galeam3 convulsae cuspide longe
Diffugere iubae, patuitque ingloria cassis.
Ipse nec ire retro, nec in obvia concitus arma 110
Exilit, inque eadem sese vestigia semper
Obversus cunctis profert recipitque, nec umquam
Longius indulget dextrae motusque per omues
Corpus amat, corpus servans ⁴circumque supraque
Vertitur. Inbellem nou sic amplexa iuvencum 115
Infestante lupo, quum primum foeta tuetur
Mater et ancipiti circumfert cornua gyro;
Ipsa nihil metuens sexusque oblita minoris
Spumat et ingentes imitatur femina tauros.

Tandem intermissa iaculantum nube potestas 120
Reddere tela fuit: namque et Sicyonius Alcon
Venerat auxilio, Pisaeaque praepetis Idae
Turba subit cuneumque replent; his fretus in hostes
Lernaeam iacit ipse trabem, volat illa sagittis
Aequa fuga, mediumque nihil cunctata Politen 125
Transabit et iuncti clipeum cavat inproba Mopsi.
Phocea tunc Cydona Tanagraeumque Phalantum
Atque Erycem, hunc retro conversum et tela petentem,
Dum spes nulla necis, crinito a vertice figit.
Faucibus ille cavis hastam non ore receptam 130
Miratur moriens, pariterque et murmure plenus
Sanguis et expulsi salierunt cuspide dentes.
Ausus erat furto dextram iniectare Leonteus
Pone viros atque arma latens positumque trahebat
Prenso crine caput3 vidit, quamquam undique crebrae 135
Hippomedon ante ora minae, saevoque protervam
Abstulit ense manum; simul increpat: ‘Hanc tibi Tydeus,
Tydeus ipse rapit; post et confecta virorum
Fata time magnosque miser fuge tangere manes?
Ter Cadmaea phalanx torvum abduxere cadaver, 140
Ter retrahunt Danai3 Siculi velut anxia puppis

