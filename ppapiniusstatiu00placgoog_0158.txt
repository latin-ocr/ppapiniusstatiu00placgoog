130 P. PAPINII STATII

Uolueris. Aonio non sic in uertice gaudet,

Quam pater arcani praefecit hiatibus antri

Delius, aut primi cui ius uenerabile ‘thyrsi 115
Bacchus et attonitae tribuit uexilla cateruae.

Nec tamen hic mutata quies probitasue secundis
Intumuit: tenor idem animo moresque modesti
Fortuna crescente manent. fouet anxia curas q
Coniugis hortaturque simul flectitque labores. 120
Ipsa dapes modicas et sobria pocula tradit,
Exemplumque ad erile monet, uelut Apula coniunx
Agricolae parci uel sole infecta Sabina,

Quae uidet emeriti iam prospectantibus astris

Tempus adesse uiri, propere mensasque torosque 125
Instruit expectatque sonum redeuntis aratri.

Parua loquor. tecum gelidas comes ire per arctos
Sarmaticasque hiemes Histrumque et pallida Rheni
Frigora, tecum omnes animo durata per aestus

Et, si castra darent, uellet gestare pharetras, 130
⁴ Uellet Amazonia latus intercludere pelta3

Dum te puluereum bellorum nube uideret

Caesarei prope fulmen equi diuinaque tela

Uibrantem et magnae sparsum sudoribus hastae.
Hactenus alma chelys. tempus nunc ponere frondes, 135
Phoebe, tuas maestaque comam damnare cupresso.
Quisnam inpacata consanguinitate ligauit

Fortunam Inuidiamque deus? quis iussit iniquas
Aeternum bellare deas? nullamne notabit

Illa domum, toruo quam non haec lumine figat 140
Protinus et saeua proturbet gaudia dextra?

 

113 ausonio c a ΙΙ 114 Quem c a, corr. Bao-thius ΙΙ 115 cui ius
Deva..- cuius c a ΙΙ 117 mutata ῦς cunctata ς a Ι malim grauitasque
122 monet A: mouet ο ΙΙ 123 parci A: parti c Ι Sabino Heinsius
124 procedentibus Burmannus ΙΙ 127 ire Schraderus: illa Ο a ΙΙ 129
durare Markl. 11 132 puluerea c a, correxi Ι bellorum in nube edd. ΙΙ
139 notauit c a, corr. Barthius ss 141 proturbet Δ c: perturbet ς

 

 

