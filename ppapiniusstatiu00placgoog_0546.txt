246 P. mrum s‘rA'rn

Inplicuit, frangunt tonsas mutantque rudentes,
Luctataeque diu tenebris hiemique sibique,
Sicut erant, imo pariter sedere profundo.

Haec pugnae facies: coeunt siue more, sine arte,
Tantum animis iraque, atque ignescentia cernunt 525
Per galeas odia et vultus rimantur acerbo
Lumine; nil adeo mediae telluris, et enses
Inpliciti nexaeque manus alternaque saevi
Murmura, ceu lituos rapiunt aut signa tubarum.

Fulmineos veluti praeceps quum cominus egit 530
Ira sues strictisque erexit pectora setis;

Igne tremunt oculi, lunataque dentibus uncis

Ora sonant; spectat pugnas de rupe propinqua

Venator pallens canibusque silentia suadet. ¹

Sic avidi incurrunt; necdum letalia miscent 535
Vulnera, sed coeptus sanguis facinusque peractum.

Nec iam opus est furiis; tantum mirantur et adstant
Laudantes, hominumque dolent plus posse furores.
Fratris uterque furens cupit affectatque cruorem,

Et nescit manare suum; tandem inruit exul, 540 ;
Hortatusque manum, cui fortior ira nefasque ¹
Iustius, alte ensem germani in corpore pressit,

Qua male iam plumis imus tegit inguina thorax.

Ille dolens nondum, sed ferri frigore primo

Territus in clipeum turbatos colligit artuS, 545
Mox intellecto magis ac magis aeger anhelat

Vulnere, nec parcit cedenti atque increpat hostis:

‘Quo retrahis, germane, gradus? o languida somno

Et regnis effoeta quies longaque sub umbra

Imperia! exilio rebusque exercita egenis 550
Membra vides; disce arma pati nec fidere laetis?

Sic pugnant miseri; restabat lassa nefando
vita duci summusque cruor, poterantque parumper
Stare gradus; sed sponte ruit fraudemque supremam
In media iam morte parat; clamore Cithaeron 5⁵³
Erigitur, fraterque ratus vicisse levavit ’

Ad coelum palmas. ‘Bene habet; non ‘inrita vovi,
Cerno graves oculos atque ora natantia leto.

 

 

