Tannamos ΜΒ. x1. 237

Ipse nec Ismeni ripas, dum stagna cruentat
Hippomedon, Tyrias potui nec scandere turres, 180
Dum tonat, et tecum, Capaneu, miscere furores?
Quis tantus pro luce timor? sed digna rependam.
Conveniant ubicumque nurus matresque Pelasgae-
Longaevique patres, quorum tot gaudia carpsi
orbavique demon fratri-concurro, quid ultra est? 185
Spectent et votis victorem Eteoclea poseant.
Iamque vale, coniux, dulcesque valete Mycenae.
At tu, care socer, --· nec enim omnis culpa malorum
Me penes, et superi mecum Parcaeque nocentes -—-
Sis lenis cineri, meque haec post'proelia raptum 190
Alitibus fratrique tegas urnaque reportes.
Hoc tantum, et natae melius conubia iungas?

Ibant in lacrimas, veluti quum vere reverso
Bistoniae tepuere nives, submittitur ingens
Haemus, et ang-ustos Rhodope descendit in amnes. 195
Coeperat et· leni senior ⁴mulcere furentem
Alloquio; scidit orsa novo terrore cruenta
Eumenis, alipedemque citum fataliaque arma,
Protinus Inachii vultus expressa Perinthi
Obtulit ac fidas exclusit casside voces. 200
Ac super haec: ‘Abrumpe moras: celeremus, et illum
Adventare ferunt portis.' Sic omnia vicit
Correptumque iniecit equo: volat aequore aperto
Pallidus instantemque deae circumspicit umbram.

Sacra Iovi merito Tyrius pro fulmine ductor 205
Nequicquam Danaos ratus exarmasse ferebat.
Nec pater aetherius divumque has ullus ad aras,
Sed mala Tisiphone trepidis inserta ministris
Adstat et inferno praevertit vota Tonanti.

‘Summe deum, tibi namque meae primordia Thebae, 210
Liveat infandum licet Argos et aspera Iuno,
Debent, Sidonios ex quo per litora raptor
Turbasti thyasos , dignatus virgine nostra
Terga premi et placidas falsum mog-ire per undas!
Nec te vana fides, iterum Cadmeia adeptum 215
Conubia, et Tyrios nimium inrupisse penates.

