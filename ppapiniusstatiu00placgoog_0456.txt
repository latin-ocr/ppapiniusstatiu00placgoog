158 1³. mmm sum

lpse suis; iaculo Phlegyam iaculoque superbam
Phylea, falcato Chromin et Cremetaona curru
Cominus hunc stantem metit, hunc a poplite sectum,
Cuspide demissa Chromin Iphinoumque Sagenque
Intonsumque Gyan sacrumque Lycorea Phoebo ⁷15 χ
Invitus; iam fraxineum dimiserat hastae ’
Robur, et excussis apparuit infula cristis;
Alcathoum saxo, cui circum stagna Carysti
Et domus et coniux et amantes litora nati.
Vixerat ille diu pauper scrutator aquarum, 720
Decepit tellus, moriens hiemesque Notosque
Laudat et experti meliora pericula ponti.
Adspicit has longe iamdudum Asopius Hypseus
Palantum strages ardetque avertere pugnam,
Quamquam haud ipse minus curru Tirynthia fundit ‘125
Robora, sed viso praesens minor augure sanguis.
Illum armis animisque cupit, prohibebat iniquo
Agmine consertum cunei latus; inde superbus
Exeruit patriis electum missile ripis.
Ac prius: ‘Aonidum dives largitor aquarum, 730
Clare Giganteis etiamnum, Asope‚ favillis,
Da numen dextrae: rogat hoc natusque tuique
Quercus alumna vadi; fas et me spernere Phoebum, A
Si tibi collatus divum sator: omnia mergam
Fontibus arma tuis tristesque sine augure vittas: 735
Audierat genitor. Vetat indulgere volentem
PhoebuS‚ et aurigam iaculum detorquet in Hersen.
Ille ruit. Deus ipse vagis succedit habenis,
Lernaeum falso simulans Haliagmona vultu.
Tunc vero ardenti non ulla obsistere temptant 740
Signa, ruunt solo terrore, et vulnera citra
Mors trepidis ignava venit, dubiumque tuenti
Presserit insessos onus, inpuleritne iugales.
Sic ubi nubiferum montis latus aut nova ventis
Solvit hiems, aut victa situ non pertulit aetas; 745
Desilit horrendus campo timor, arva virosque A
Limite non uno longaevaque robora secum 1
Praecipitans‚ tandemque exhaustus turbine fesso

